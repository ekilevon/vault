##บทที่ 745: คำสั่งล่าสังหาร (8)
“ท่านอาจารย์ ศึกครั้งถัดไปนี้เกี่ยวข้องกับความเป็นความตาย ตัดสินชะตาชีวิต ไม่ว่าจะชนะหรือพ่ายแพ้ หลินเอ๋อร์ยากจะให้ความช่วยเหลือได้อีก เนื่องจากจะส่งผลกระทบต่อชะตาชีวิต”

เด็กหญิงนัยน์ตาขาวโพลนกัดริมฝีปาก

นางช่วยเหลือจักรพรรดิแห่งความตายมาโดยตลอด เมื่อมาถึงขั้นนี้นับว่าถึงขีดจำกัดแล้ว

เมื่อเอ่ยจบ เด็กหญิงนัยน์ตาขาวโพลนค้อมกายลงต่ำแล้วเอ่ยขอตัวลากับจักรพรรดิแห่งความตาย

“ถ้าหากข้าอยู่เคียงข้างท่านอาจารย์ เกรงแต่ว่าจะเป็นตัวถ่วง หนำซ้ำชีวิตของข้าไม่ได้อยู่ที่ชังไห่ แต่เป็นดินแดนทวีปที่ไกลแสนไกล”

เด็กหญิงนัยน์ตาขาวโพลนอธิบายเหตุผล

ในดวงตาสีขาวโพลนลี้ลับของนางปรากฏแววประหลาด จ้องมองไปทางดินแดนทวีปในตำนาน

“ได้ ข้าจะไม่บังคับเจ้า”

จักรพรรดิแห่งความตายมองนางอย่างลึกล้ำครู่หนึ่ง

ถ้าหากไม่ได้ความช่วยเหลือจากป๋ายหลิน เขาก็ไม่มีทางหาจ้าวเฟิงในชังไห่ที่กว้างใหญ่นี้เจอ

หนำซ้ำป๋ายหลินใช้พลังสูงสุดทำนายเรื่องในอนาคตเอาไว้ให้เขา

ทั้งหมดนี้ทำให้จักรพรรดิแห่งความตายคว้าโอกาสสำคัญไว้ได้แล้ว

“ก่อนจากไป ศิษย์มีอะไรจะเอ่ยไว้” จู่ๆ ป๋ายหลินก็เอ่ย

“เจ้าว่ามา” จักรพรรดิแห่งความตายเอ่ยทันทีโดยไม่ต้องคิด

“ผู้ครอบครองเนตรเทพเจ้าเป็นลิขิตสวรรค์ ยากจะแย่งชิงเอามา แล้วเนตรเทพเจ้าดวงที่เก้าเหมือนว่าจะพิเศษยิ่งกว่า หวังว่าอาจารย์จะไม่ยึดมั่นถือมั่นจนเกินไป…” ป๋ายหลินเอ่ยอย่างสุขุม

ไม่ว่าจะป๋ายหลินหรือว่าจะจักรพรรดิแห่งความตายล้วนเป็นทายาทของสายเลือดเนตรเทพเจ้า

เนตรทำนายกับเนตรเทพทำนาย ต่างกันเพียงแค่ตัวอักษรเดียว ฝ่ายแรกเท่ากับคนรุ่นหลัง ฝ่ายหลังกลับเป็นบรรพบุรุษดวงตาแต่เพียงผู้เดียว

เนตรมรณะก็เป็นเช่นเดียวกัน

เนตรมรณะของจักรพรรดิแห่งความตาย หากคิดจะกลายมาเป็นเนตรเทพมรณะ จะต้องฝึกตนจนถึงขั้นสูงสุด และสังหาร ‘เทพแห่งความตาย’ เพื่อให้เนตรมรณะของตนย้อนกลับคืนไปเป็นเนตรเทพเจ้าที่ดั้งเดิมที่สุด

เพียงเพราะว่าเนตรเทพเจ้ามีแค่หนึ่งเดียว และเกี่ยวโยงกับกฎของฟ้าดิน

แต่วิธีนี้เป็นเพียงแค่หลักการเท่านั้น อีกทั้งยังยากเกินกว่าจะทำให้เป็นจริงได้

คำพูดเหล่านี้ที่ป๋ายหลินเอ่ยเป็นเพียงแค่การแนะนำอาจารย์เท่านั้น บางเรื่องจะบังคับมากเกินไปก็ไม่ได้

“ข้าเข้าใจความหมายของเจ้า”

จักรพรรดิแห่งความตายชะงักงันไปครู่หนึ่งแล้วจึงเอ่ยอย่างร้อนรนเล็กน้อย “แต่ว่าเนตรเทพเจ้าดวงที่เก้ายังไม่ตื่นจากหลับใหล เจ้านายของเนตรดังกล่าวก็ยังไม่เติบโตขึ้นมา นี่เป็นโอกาสได้ครอบครองเนตรที่ง่ายดายที่สุดแล้ว ถ้าหากพลาดไป ข้าจะเสียใจไปตลอดชีวิต”

เมื่อเทียบกับการแย่งชิงแล้วเข้าแทนที่เนตรเทพเจ้าดวงอื่น โอกาสครั้งนี้เรียกได้ว่าหายากในรอบหลายร้อยล้านปี

ถึงแม้ว่าความยากในการลงมือสังหารจ้าวเฟิงในตอนนี้จะเพิ่มมากขึ้นทุกที แต่ต่อให้มีความหวังเพียงเศษเสี้ยวเดียว จักรพรรดิแห่งความตายย่อมไม่มีทางจะถอดใจ

ยิ่งไปกว่านั้นตอนนี้จักรพรรดิแห่งความตายได้เปรียบกว่ามาก

ดินแดนศักดิ์สิทธิ์โจรสลัดสิบแปดยอด

ลำแสงมืดดั่งเงาเส้นหนึ่งทะยานผ่านทะเลหมอกความว่างเปล่า ไอเย็นแห่งความตายที่ทะลักออกมาอย่างมืดฟ้ามัวดินทำให้สัตว์ทะเลมหาศาลสั่นเทาและตกลงสู่ความเงียบงัน

“เป็นจักรพรรดิแห่งความตาย!”

เหล่ายอดฝีมือโจรสลัดส่วนหนึ่งระหว่างทางผ่านตกใจตื่นกลัว

ไม่นานเท่าไหร่นัก

จักรพรรดิเหมันต์จันทราและจ้าวเฟิงรวมไปถึงคนอื่นภายในพื้นที่หุบเขาเวิ้งว้างก็ได้รับข่าวนี้

จักรพรรดิเหมันต์จันทราสั่งให้คนระดับสูงของดินแดนศักดิ์สิทธิ์โจรสลัดทั้งหมดเตรียมตัวระวังให้ดี เพื่อจะรับมือกับจักรพรรดิแห่งความตาย

“จะถึงแล้ว!” จ้าวเฟิงกลายเป็นเงาวายุอัสนีสายหนึ่งข้ามผ่านทะเลหมอกความว่างเปล่าไป

จักรพรรดิเหมันต์จันทรา เด็กน้อยครึ่งเซียน ราชาฉลามยักษ์ ราชาเกล็ดปีศาจ ไล่ตามมาตามลำดับ

ผ่านไปสักพัก

อากาศฟากหนึ่งตกลงสู่ความมืดมิดในทันใด สะท้อนให้เห็นเงาร่างสูงใหญ่ที่ลึกล้ำเก่าแก่

“จักรพรรดิแห่งความตาย!” จักรพรรดิเหมันต์จันทราและสองคนที่เหลือหวาดหวั่น แล้วเตรียมตัวป้องกัน

ฝ่ายที่มาเยือนเป็นถึงจักรพรรดิในตำนานที่เก่าแก่ที่สุดในพื้นที่ชังไห่ ทั้งยังมีสมญานามว่าฝันร้ายแห่งความตายอีกด้วย

“จักรพรรดิที่เพิ่งเลื่อนขั้นขึ้นมาได้ไม่นาน ราชันระดับสุดยอดสองคน จ้าวเฟิง เจ้าจะพึ่งพาคนพวกนี้รุมสังหารข้างั้นหรือ?”

น้ำเสียงของจักรพรรดิแห่งความตายออกจะเยาะเย้ยและเย็นชา

สถานการณ์ตรงหน้านี้ เขารับรู้ผ่าน ‘เนตรทำนาย’ ของป๋ายหลินนานแล้ว จึงเตรียมตัวรับมือมาพอสมควร

จ้าวเฟิงและคนอื่นๆ มองสบตากัน

จักรพรรดิแห่งความตายเผชิญกับสถานการณ์ตอนนี้ ดูเหมือนว่าจะไม่มีท่าทีประหลาดใจแม้แต่น้อย ถึงขั้นว่ามีท่าทางรู้ตัวดีเสียด้วยซ้ำไป

“จักรพรรดิแห่งความตาย!” จ้าวเฟิงยิ้มแย้มออกมา “ลูกน้องของเจ้าเกือบโดนข้าสังหารจนสิ้น เวินลั่วอันที่เป็นลูกศิษย์เจ้ายังระเบิดตนเองต่อหน้าต่อตา เรื่องเหล่านี้ทำให้เจ้ามีความมั่นใจอย่างนั้นหรือ?”

ทันทีที่เอ่ยจบ จักรพรรดิแห่งความตายสีหน้าหนักอึ้ง

แรงกดดันทางจิตใจที่เขาสร้างขึ้นเมื่อครู่แตกกระจายหายไปในฉับพลัน

“สังหารเจ้าถึงจะล้างแค้นคืนให้พวกเขาได้! และข้าจะหา ’เนตรสังสารวัฏ’ ให้เจอเพื่อชดใช้ให้พวกเขา แต่เจ้าจะต้องไม่ตายดีตลอดไปในทุกชาติภพ”

รอยยิ้มบนใบหน้าจักรพรรดิแห่งความตายดูโหดเหี้ยมทมิฬไปทุกที

จักรพรรดิเหมันต์จันทราและพวกอดจะตัวสั่นไม่ได้

จักรพรรดิแห่งความตายไม่ได้อำมหิตแค่ธรรมดา ไม่เพียงแต่ต้องการสังหารจ้าวเฟิง แต่ยังจะทำให้เขาตายทั้งเป็นในทุกชาติไป

บรรยากาศของทั้งสองฝ่ายหยุดชะงักถึงขีดสุด

จักรพรรดิแห่งความตายพลันกางมือออกทั้งสองข้าง มิติมรณะมืดมิดทับซ้อนในอากาศ มันเยือกเย็นไร้ขอบเขตและเต็มไปด้วยไอมรณะ

“โลกมิติส่วนตัว!” จักรพรรดิเหมันต์จันทราและคนอื่นสัมผัสได้ถึงพลังโลกมิติส่วนตัวที่ไม่อาจรับมือได้

โลกมิติมรณะที่มืดมิดไร้ขอบเขตกลืนกินไอสวรรค์รอบบริเวณอย่างบ้าคลั่ง ฉุดดึงสรรพชีวิตทั้งหมด และส่งผลกับดวงวิญญาณ

เด็กน้อยครึ่งเซียนและราชันในระดับสุดยอดสองคน จิตใจกับร่างกายพลันหนักอึ้ง รู้สึกถึงแรงกดดันมหาศาล

ระลอกพลังมรณะขยายใหญ่เรื่อยๆ ไม่หยุด ราวกับพยายามจะเหวี่ยงแหจับปลาทั้งหมด

ในครรลองสายตา โลกมิติมรณะเกาะกลุ่มรวมตัวไม่หยุดจนเหมือนหลุมใหญ่ดำมืด ในทันทีที่ถูกดูดเข้าไปภายใน ผลลัพธ์ที่จะเกิดขึ้นไม่อาจคาดเดาได้เลย

“เช่นนั้นก็ทำลายโลกมิติของเจ้าแล้วกัน!”

จักรพรรดิเหมันต์จันทราสีหน้าเย็นชา ฟาดฟันดาบในมือลงไป อากาศบนฟ้าถูกคมดาบและกระบี่แสงจันทร์ที่เย็นเยียบราวน้ำค้างแข็งตัดขาดออกจากกัน

ดาบกระบี่คมสีรุ้งที่หนาวเหน็บและแสบตาแหวกอากาศมืดมิดออกเป็นร่องหุบเหวขนาดยักษ์

โลกมิติมรณะถูกทำลายจนเป็นรอยแยกสายหนึ่งที่ลึกจนไม่เห็นก้นบึ้ง

แสงสายรุ้งที่เกี่ยวกระหวัดกันของดาบและกระบี่สาดซัดออกไปทั้งสี่ทิศ แล้วจึงบิดเบี้ยวไปมา เกิดเป็นแรงทำลายล้าง ทำให้โลกมิติมรณะเริ่มไม่มั่นคง

จักรพรรดิแห่งความตายหน้าเปลี่ยนสีไปเล็กน้อย คิดไม่ถึงเลยว่านี่จะเป็นจักรพรรดิสายดาบผู้ชำนาญในการรุกโจมตี

ยามจักรพรรดิเหมันต์จันทราอยู่ในขั้นราชัน การโจมตีที่รุนแรงไร้เทียมทานนั้นเป็นอันดับหนึ่งในดินแดนศักดิ์สิทธิ์โจรสลัด

ถึงแม้ว่านางไม่อาจสร้างโลกมิติส่วนตัวได้สำเร็จ แต่เขตแดนมิติสมจริงยิ่งนัก เมื่อย่อส่วนรวมไปในการโจมตีของดาบและกระบี่ ในทุกคมดาบและคมกระบี่ล้วนทำให้รู้สึกว่างเปล่าเย็นยะเยียบ และตัดผ่านขีดจำกัดของฟ้าดิน

หากเอ่ยเรื่องการโจมตี จักรพรรดิเหมันต์จันทราแข็งแกร่งกว่าจักรพรรดิธรรมดาไม่น้อย

“ลงมือพร้อมกัน!

ราชาฉลามยักษ์และราชาเกล็ดปีศาจกระตุ้นพลังสายเลือด ใช้พลังถึงขีดสุดของราชันระดับสุดยอดโจมตีทำลายโลกมิติมรณะ

“ฤทธิ์กายศักดิ์สิทธิ์!”

ทั่วร่างของเด็กน้อยครึ่งเซียนสาดแสงสีทองสว่างไสว ร่างของเด็กน้อยขยายออกจนเท่าผู้ใหญ่ แก่นแท้พลังกายศักดิ์สิทธิ์ที่แข็งแกร่งปรากฏเป็นเงาสีทองเจิดจ้ากลางอากาศ อานุภาพซึ่งอยู่เหนือสิ่งใดระเบิดกดดันจักรพรรดิแห่งความตายรวมไปถึงโลกมิติของเขาด้วย

โครม ตูม ตูม!

ในเวลานี้ โลกมิติของจักรพรรดิแห่งความตายสั่นไหวเล็กน้อย แล้วจึงเกิดเป็นรอยโหว่จำนวนมากมาย

ร่างกายของตัวเขาหนักขึ้นเมื่อได้รับแรงกดดันจาก ‘ฤทธิ์กายศักดิ์สิทธิ์’

จักรพรรดิแห่งความตายดูแคลนจักรพรรดิเหมันต์จันทราและราชันระดับสุดยอดทั้งสองมากเกินไป และคาดการณ์การพัฒนาของพลังเด็กน้อยครึ่งเซียนผิดไปด้วย

เด็กน้อยครึ่งเซียนเพิ่มระดับขึ้นเป็นขอบเขตปราณเทวะช่วงกลาง กายศักดิ์สิทธิ์ปฐพีทองไปจนถึงระดับขั้นที่ห้าเบื้องต้น บวกกับสำนึกรู้ที่แตกต่างออกไป การรับมือกับจักรพรรดิในช่วงเวลาสั้นๆ ไม่ใช่เรื่องยากด้วยซ้ำ

“ไม่คิดเลยว่าเจ้าผู้เป็นถึงครึ่งเซียนเกิดใหม่จะกลายเป็นข้ารับใช้ของเด็กนี่!”

จักรพรรดิแห่งความตายมองเด็กน้อยครึ่งเซียนปราดหนึ่ง

อิริยาบถของเด็กน้อยครึ่งเซียนชะงักไปเล็กน้อย แต่กลับไม่ได้ลังเล ยังคงโจมตีโลกมิติมรณะต่อไปเรื่อยๆ

ในเวลาดังกล่าว

จ้าวเฟิงยังไม่ได้เข้าร่วมการโจมตี โลกมิติมรณะของจักรพรรดิแห่งความตายก็สั่นสะเทือนน้อยๆ เสียแล้ว

แต่ทว่า โลกมิติมรณะมีความพิเศษอย่างยิ่ง มันดูดซึมไอสวรรค์อย่างบ้าคลั่ง สรรพชีวิตในมหาสมุทรใกล้เคียงก็ล้วนกลายเป็นเพียงโครงกระดูก

พลังโจมตีจากภายนอกโดนโลกมิติมรณะกลืนกินเข้าไประดับหนึ่ง และเปลี่ยนให้กลายมาเป็นพลังของตนเอง เพื่อจะโจมตีกลับหรือไม่ก็ฟื้นฟู นี่เป็นสิ่งที่เกี่ยวข้องกับเสวียนอ้าวตามหลักการของพลังมรณะ

ต่อให้จักรพรรดิหลายคนร่วมมือกันโจมตี ก็ไม่อาจทำลายโลกมิติให้แตกสลายไปภายในระยะเวลาสั้นๆ

“จักรพรรดิแห่งความตายไม่เหมือนในยามก่อนอีกแล้ว ชิงลงมือโจมตีก่อน แต่สำแดงโลกมิติมรณะ เขากำลังจะทำอะไรกันแน่”

จ้าวเฟิงไม่ได้เข้าร่วมบุกโจมตี

เขาต้องยั้งมือเอาไว้ เพื่อรับมือกับกระบวนท่าต่างๆ ในภายหลังของจักรพรรดิแห่งความตาย

โลกมิติมรณะใช้เพื่อป้องกันและช่วยเหลือ การโจมตีกลับธรรมดา

“วิญญาณพยาบาท!”

‘เนตรมรณะ’ ของจักรพรรดิแห่งความตายสำแดงเส้นทางวกวนที่มืดมิดไร้ก้นบึ้งออกมา

ในวินาทีต่อมา

กลิ่นอายหนาวเหน็บน่ากลัวหลายกลุ่มสาดกระจายออกจากเส้นทางที่หมุนวนนั้น

วู้~

เสียงกรีดร้องโหยหวนยามเผชิญกับความหวาดกลัวดังมาจากในโลกมิติมรณะ

สวบ สวบ สวบ!

เนตรมรณะส่งดวงวิญญาณอาฆาตที่เป็นรูปธรรมสามตนออกมา แต่ละตนมีขนาดถึงร้อยจั้งเป็นอย่างน้อย

โดยเฉพาะอย่างยิ่งดวงวิญญาณร้ายตรงกลาง กลิ่นอายรุนแรงที่สาดซัดออกมาเทียบเท่าจักรพรรดิปราณเทวะเลยทีเดียว

“ดวงวิญญาณอาฆาตในระดับจักรพรรดิ…”

ดวงตาเทพเจ้าของจ้าวเฟิงมองทะลุไปเห็นส่งบ่งชี้เหล่านั้น

เมื่อมองให้ละเอียดแล้ว วิญญาณอาฆาตของจักรพรรดิตัวนั้นมีรูปร่างคล้ายคลึงกับจักรพรรดิมู่อวิ๋นอยู่หลายส่วน แต่ก็ไม่ใช่ทั้งหมด เหมือนว่ายังหลอมรวมกลิ่นอายดวงวิญญาณของจักรพรรดิคนอื่นเข้าไปด้วย

วิญญาณอาฆาตสองตนที่เหลือก็ปลดปล่อยระลอกพลังดวงวิญญาณได้เทียบเท่ากับราชันระดับสุดยอด
ขณะส่งเสียงกรีดร้องเขย่าขวัญ ดวงวิญญาณอาฆาตทั้งสามทะยานออกจากโลกมิติมรณะ แล้วตรงดิ่งไปหาจักรพรรดิเหมันต์จันทราและคนอื่น

จักรพรรดิเหมันต์จันทราและพวกใจชาวาบ ชั้นดวงวิญญาณโดนทิ่มแทงจนเจ็บปวด สีหน้าคล้ำเครียดกระวนกระวาย

ดวงวิญญาณอาฆาตเหล่านั้น แต่ละตนเกิดจากการรวมตัวของเศษเสี้ยววิญญาณราชัน หรือไม่ก็จักรพรรดิสองสามคนที่อยู่ในระดับเดียวกัน

จักรพรรดิเหมันต์จันทร์ ราชาฉลามยักษ์ ราชาเกล็ดปีศาจ โดนจู่โจมจนถอยร่นไปติดๆ กัน

ดวงวิญญาณทั้งสามดวงนั้นไม่เหมือนวิญญาณอาฆาตธรรมดาๆ พวกมันมีพลังโจมตีวิญญาณของราชันหรือจักรพรรดิ หนำซ้ำยังมีพลังโจมตีร่างกายอยู่กึ่งหนึ่งด้วย

ชั้นดวงวิญญาณของจักรพรรดิเหมันต์จันทราไม่มีข้อได้เปรียบใดๆ จึงโดนวิญญาณอาฆาตของจักรพรรดิกดดันเอาไว้

ราชาฉลามยักษ์และราชาเกล็ดปีศาจ แต่ละคนล้วนแต่โดนวิญญาณจักรพรรดิอาฆาตรุกโจมตีจนต้องถอยร่นติดต่อกัน สภาพจิตใจใกล้จะพังทลาย

“เหอะ เป็นดวงวิญญาณอาฆาตแท้ๆ ให้ข้าสังหารราชันทั้งสองคนก่อนแล้วกัน…” จ้าวเฟิงหัวเราะเสียงเย็น

“หนามจิตวิญญาณ!”

ดวงตาซ้ายของจ้าวเฟิงปล่อยหนามจิตวิญญาณแหลมคมสีม่วงออกมา บริเวณพื้นผิวยังล้อมรอบด้วยลวดลายอัสนีมืดทะมึนลึกลับด้วย

โครม บึ้ม!

หนึ่งในวิญญาณอาฆาตในระดับราชันถูกหนามจิตวิญญาณแทงทะลุผ่าน วิญญาณจึงแตกกระเซ็นและระเบิดพินาศไปทันที

จะต้องรู้ว่าภายในหนามจิตวิญญาณของจ้าวเฟิงยังแฝงไปด้วยพลังอัสนีเทวะ ซึ่งมีคุณสมบัติในการโจมตีทำลายดวงวิญญาณ

มันตรงดิ่งไปสังหารดวงวิญญาณราชันอาฆาตในระดับสุดยอดเช่นนี้ คนทั้งหมดให้ที่ดังกล่าวต่างตกตะลึงพรึงเพริด

จ้าวเฟิงเพิ่งจะมีท่าทีได้ใจ แต่กลับสัมผัสได้ถึงบางอย่าง หน้าจึงเปลี่ยนสีในทันทีทันใด

“นายท่าน ช่วยด้วย…” เด็กน้อยครึ่งเซียนตะโกนอย่างตื่นตกใจ

“เนตรเพ่งมรณะ!”

จักรพรรดิแห่งความตายอยู่ภายในโลกมิติส่วนตัว เนตรมรณะมืดมิดคู่หนึ่งจับจ้องไปที่เด็กน้อยครึ่งเซียน

สีหน้าของเด็กน้อยครึ่งเซียนดิ้นรนทรมาน ร่างวิญญาณดั้งเดิมสีทองสว่างเกือบจะหลุดลอยออกจากร่าง

ที่แท้ในขณะที่จ้าวเฟิงปล่อยหนามจิตวิญญาณโจมตีดวงวิญญาณอาฆาต จักรพรรดิแห่งความตายก็สำแดง ‘เนตรเพ่งมรณะ’ ออกมา

“เป้าหมายของเขาคือเด็กน้อยครึ่งเซียน!”

จ้าวเฟิงหัวใจหนักอึ้ง เขาเพิ่งจะค้นพบว่าตนเองตกหลุมพรางของจักรพรรดิแห่งความตาย แผนการปล่อยดวงวิญญาณอาฆาตออกมาทำไปเพื่อเบี่ยงเบนความสนใจของเขา

ถึงแม้ว่าระดับสำนึกรู้ของเด็กน้อยครึ่งเซียนจะสูงส่ง แต่ดวงวิญญาณยังอยู่ในขั้นราชัน เพียงแค่พลังของร่างกายแข็งแกร่งก็เท่านั้น ทางที่เขาเลือกเดินคือการฝึกร่างกาย ต่อให้เป็นในชาติก่อน ศาสตร์วิญญาณก็คือจุดอ่อนของเขาอยู่ดี

…………………………………………



[Go To Next Chapter]( ./186.md)