##บทที่ 809: การแย่งชิงที่อลหม่านวุ่นวาย
“เจ้าสองคนนี่มาจากไหนกัน? กระทั่งคนของ ‘วังเก้านิรย’ ยังกล้าปล้นชิง”
“พรสวรรค์มิติ! แก่นแท้พลังกาย? ช่างเป็นกลุ่มที่แข็งแกร่งอย่างยิ่ง!”
บริเวณแถวๆ โครงกระดูกสีทองยังมีพวกยอดฝีมือและกำลังคนยึดครองอยู่ เมื่อเห็นเหตุการณ์เช่นนี้ ตาก็เบิกกว้างอย่างตกใจ
สวบ! สวบ!
แสงสีเงินนั้นแฝงเขตแดนพิเศษในแขนงมิติไว้แห่งหนึ่ง โบยบินอย่างว่องไว ร่องรอยการเคลื่อนไหวแปลกประหลาดเกินจะคาดเดา
ทุกครั้งที่แสงสว่างวาบ คนทั้งสองคนในแสงสีเงินสามารถช่วงชิงเอาสมบัติส่วนหนึ่งมาได้ ท่าทางปราดเปรียวอย่างยิ่ง เหมือนว่ามีประสบการณ์โชกโชน
“เป็นใครมาจากไหนกัน กล้าลงมือกับ ‘วังเก้านิรย’ ของข้า”
แววตาของ ‘จิวอู๋จี้’ ในชุดนักรบสีดำสนิทเย็นชา กวาดสายตามองด้านหลัง ร้องลั่นอย่างอดไม่ได้
ในทุกครั้งที่ลงมือ แสงสีเงินจะปรากฏร่างของบุรุษหนุ่มชุดดำ รวมไปถึงเด็กหนุ่มใบหน้าหล่อเหลาคนหนึ่งอยู่รางๆ
คิดไม่ถึงเลยว่าบุรุษหนุ่มชุดดำในนั้นเป็นราชันระดับลึกซึ้งในแขนงมิติ
ยิ่งเมื่อร่วมมือกับยอดฝีมือที่ฝึกฝนร่างกายผู้นั้น เรียกได้ว่าเป็นเสือติดปีก
ขนาดฟากของสกุลตวนมู่ก็ตื่นตระหนกเช่นกัน
“อะไรกันหยูเฟย? เจ้ารู้จักสองคนนั้น…”
ผู้เฒ่าชุดเขียวเอ่ยอย่างแปลกใจ
จ้าวหยูเฟยอยู่ในระหว่างต่อสู้ก็สังเกตเห็นสถานการณ์ของกลุ่มคน ‘ผมม่วงชุดดำ’ ทั้งสอง สีหน้าผิดปกติไปเล็กน้อย
“พบเจอสหายเก่าคนหนึ่ง บางทีหนานกงเซิ่งคงตั้งใจจะช่วยพวกเรากระมัง”
จ้าวหยูเฟยระบายยิ้มออกมา
เมื่อเห็นเช่นนั้น นางจึงไม่ตั้งรับเป็นหลักอีก แต่เพิ่มการโจมตี สร้างแรงกดดันต่อจิวอู๋จี้และพวก
“ฮ่า ฮ่า! เช่นนั้นก็ดีนัก!”
ผู้เฒ่าชุดเขียวอดทนรอสถานการณ์เช่นนี้แทบไม่ไหว จึงเพิ่มการโจมตีให้มากขึ้น
ในขณะนั้น
จิวอู๋จี้และพวกราชันต้องเผชิญหน้ากับการโจมตีกลับที่รุนแรงและรวดเร็วของผู้เฒ่าชุดเขียวกับจ้าวหยูเฟย
นอกจาก ‘จิวอู๋จี้’ แล้ว ราชันทั้งสี่ที่เหลือต่างบาดเจ็บกันไปไม่มากก็น้อย
พรึ่บ!
แสงสีเงินอันเป็นที่อยู่ของคนทั้งสองเคลื่อนไหวอย่างรวดเร็ว ลอยผ่านกองกำลังของ ‘วังเก้านิรย’ และไปขโมยของกองกำลังสำนักอื่นอีกหลายแห่งด้วย
“เป็นหัวขโมยมาจากไหนกัน กล้าลงมือกับข้าตระกูลสือ”
หนึ่งในสี่ราชันที่กำลังต่อสู้อยู่ตะเบ็งเสียงด้วยความโกรธเกรี้ยวอย่างอดไม่ได้
ตระกูลสือเป็นหนึ่งในแปดตระกูลชนชั้นสูงเช่นกัน
ยอดฝีมือหรือกำลังคนที่ชมการต่อสู้รอบๆ ต่างจ้องมองปากอ้าตาโต
กลุ่ม ‘คนผมม่วงและคนชุดดำ’ ทั้งสองนั้น เมื่อปล้นชิงจาก ‘วังเก้านิรย’ แล้ว ตอนนี้ก็เปลี่ยนใจไปช่วงชิงของของสำนักอื่นๆ หลายแห่ง
สำนักที่อยู่เบื้องหลังกลุ่มเหล่านั้นคือสำนักในระดับสามดาวเป็นอย่างน้อย ถึงขั้นเป็นระดับสุดยอดด้วยซ้ำไป
“บ้าคลั่งเกินไปแล้ว วังเก้านิรย ตระกูลสือ ตระกูลต่ง จวนหยวนกง…ล้วนแต่ต้องเผชิญหน้ากับการปล้นชิงจากคนทั้งสอง”
ยอดฝีมือและกลุ่มคณะที่ยึดครองพื้นที่บริเวณรอบๆ ตื่นตกใจการกระทำของทั้งคู่
วังเก้านิรยเป็นสำนักสามดาวระดับสุดยอด
ตระกูลสือ ตระกูลต่ง ล้วนเป็นหนึ่งในแปดตระกูลชนชั้นสูง อยู่เหนือกว่าสำนักสามดาวทั่วไป
จวนหยวนกงเป็นโครงสร้างการปกครองประจำ ‘มณฑลหนึ่ง’ ของต้าเฉียน ยังเหนือกว่าจวนอ๋องโหวของดินแดนเกาะเทียนเฟิงขั้นหนึ่ง
ในทุกมณฑลของราชวงศ์ต้าเฉียนมีระดับเทียบเท่ากับ ‘ชังไห่’
ลงมือกับกองกำลังของขั้วอำนาจที่ยิ่งใหญ่มากกว่าสี่สำนักในเวลาเดียวกัน สำนักหนึ่งดาวสองดาวทั่วไปไหนเลยจะใจกล้าเช่นนี้
ดีที่กลุ่ม ‘คนผมม่วงและคนชุดดำ’ เพียงแค่ลงมือปล้นชิง แต่ไม่ลงมือสังหารฝ่ายตรงข้าม
ส่วนฝ่ายที่ถูกปล้นไม่มีแรงจะตอบโต้ด้วยซ้ำ
การกระทำเช่นนี้ไม่ผิดต่อกฎกติกาของ ‘มิติเทพลวงตา’ แต่อย่างใด
เพราะว่าอัจฉริยะยอดฝีมือที่เข้าไปภายในมิติ เดิมทีมีความสัมพันธ์แบบต่อสู้แย่งชิงกัน
“ไม่เลว ไม่เลว!”
ทรัพยากรที่จ้าวเฟิงและหนานกงเซิ่งปล้นชิงไปครั้งแล้วครั้งเล่าก็เพิ่มพูนมากขึ้นเรื่อยๆ
นี่เพิ่งจะเป็นเวลาจิบชาครึ่งถ้วยเท่านั้น ทรัพยากรที่คนทั้งสองช่วงชิงเอามาได้มากกว่าที่ปล้นๆ มาได้ในอดีตมากนัก
“เจ้าหัวขโมย! รอให้พวกข้าลงมือก่อนเถอะ จะต้องจัดการพวกเจ้าให้แหลกสลายเป็นผุยผง”
จิวอู๋จี้และราชันอัจฉริยะที่เหลือโกรธเกรี้ยวจนควันออกหูแล้ว
ในตอนนี้
ผลประโยชน์ที่มีค่ามากที่สุดคือทรัพยากรบริเวณโครงกระดูกสีทอง
ทรัพยากรสมบัติล้ำค่าที่จ้าวเฟิงและหนานกงเซิ่งช่วงชิงมายังสู้ของเหล่านั้นไม่ได้ อีกทั้งคนทั้งสองเพียงแค่แย่งชิงมา ไม่ได้ลงมือปลิดชีพใคร
“จิวอู๋จี้ เป็นแบบนี้ต่อไป สำนักของพวกเราทั้งสี่จะเอาหน้าไปไว้ที่ไหน”
ราชันรุ่นเยาว์คนนั้นของจวนหยวนกงเอ่ยอย่างเกรี้ยวกราด
“ไม่ว่าจะมากหรือน้อยก็ลงมือแบ่งผลประโยช์กันก่อนเถอะ แล้วไปรับมือกับหัวขโมยทั้งสองคนนั้น!”
จิวอู๋จี้อดรนทนไม่ไหวเช่นกัน
ในเวลาดังกล่าว
กองกำลังทั้งสี่เบื้องหลังพวกเขาไล่ล่ากลุ่ม ‘คนผมม่วงและคนชุดดำ’ กลับโดนกลั่นแกล้งจนต้องหัวหมุนไปมา
สวบ สวบ!
จิวอู๋จี้และพวกสามราชันไม่พัวพันต่อสู้กับจ้าวหยูเฟยต่ออีก แต่ตรงดิ่งไปหาสมบัติล้ำค่าบริเวณโครงกระดูกสีทองทันที
“อาวุธชั้นนภา…มรดกอาวุธศักดิ์สิทธิ์…หินผลึกเซียน…โอสถศักดิ์สิทธิ์…”
ทรัพย์สมบัติเหล่านี้ถึงจะเป็นหัวใจสำคัญของการต่อสู้ครั้งนี้
ถ้าหากไม่เช่นนั้นแล้ว จิวอู๋จี้ราชันทั้งสี่คงพุ่งตรงไปล้อมสังหาร ‘คนผมม่วงและชายชุดดำ’ ทั้งสองตั้งนานแล้ว
“คิกคิก ไหนเลยจะง่ายดายเช่นนี้”
จ้าวหยูเฟยแย้มยิ้มงาม แล้วกลายร่างเป็นหมอกแวววาวสีม่วงที่เผาไหม้สว่างไสว ตรงไปปะทะด้านล่าง
ฟุ่บ! โครม ตู้ม!
ทันทีที่จ้าวหยูเฟยลงมือ ก็กระแทกพวกของจิวอู๋จี้ทั้งสี่จนแตกกระสานซ่านเซ็นไป
“หัตถ์เวหามาร!”
จิวอู๋จี้ยืนอยู่กลางอากาศ มือข้างหนึ่งพลันลุกไหม้ ขยายออกเป็นมือยักษ์สีดำสนิทเหมือนเมฆทะมึนหนาแน่น
‘หัตถ์เวหามาร’ ขนาดใหญ่นั้นสาดซัดพลังมหาศาลมาร กระตุ้นไอเพลิงเมฆดำที่พลิกตลบยามกวัดแกว่งเหมือนฟ้าถล่มดินทลาย พลังอำนาจกดดันทุกสิ่ง
ในทันใดนั้นเอง
กำลังรบของจิวอู๋จี้ก็ไปถึงอีกขั้นหนึ่ง และต้านทานจ้าวหยูเฟยเพื่อจะช่วงชิงเอาสมบัติที่สำคัญบริเวณโครงกระดูกทอง
“ฝันไปเถอะ!”
ทั่วร่างกายจ้าวหยูเฟยเปล่งแสงสีม่วงราวผลึกใส แรงระเบิดและระดับความแข็งแกร่งของปราณที่แท้จริงเพิ่มขึ้นอีกระดับขั้นหนึ่ง
ปัง โครม——
การประมือระหว่างยอดฝีมืออาวุโสและอัจฉริยะรุ่นใหม่หนึ่งหญิงหนึ่งชาย ทำให้ราชันคนอื่นๆ ถอยร่นไปกันหมด
สวบ! สวบ! พู่ว!
ในบริเวณแถวๆ โครงกระดูกสีทอง มีสมบัติล้ำค่าส่วนหนึ่งหมุนตลบขึ้นไปกลางอากาศ
“แย่งสมบัติเร็ว!”
กลุ่มคนจำนวนมากในเหตุการณ์ตะโกนและโผขึ้นไปด้านบน ‘ครึ่งก้าวสู่ราชัน’ ที่มีกำลังรบใกล้ขั้นราชันเหล่านั้นเข้าร่วมการแย่งชิงอย่างไม่ลังเล
ราชันหลายคนที่สอดแนมมานานก็ยื่นมือเข้ามาร่วมวงด้วย
แต่ว่า
สมบัติล้ำค่าพวกนั้น อย่างเช่น ‘อาวุธชั้นนภา’ ‘มรดกอาวุธศักดิ์สิทธิ์’ หรือ ‘หินผลึกเซียน’ ไม่ใช่ของธรรมดาทั่วไป
โดยเฉพาะอย่างยิ่งอาวุธชั้นนภา เมื่อเผชิญหน้ากับแรงโจมตีจากภายนอกจะเกิดแรงโต้กลับที่แข็งกล้า
หินผลึกเซียนชิ้นนั้น ตัวของมันเองก็สาดซัดแรงกดดันที่แกร่งกล้าออกมา คนในขั้นต่ำกว่าขั้นราชันยากจะเข้าใกล้ได้
ถึงขั้นว่ากระทั่งโครงกระดูกสีทองร่างนั้น ถึงแม้ว่าผู้เป็นเจ้าของจะตายไปแล้วก็ยังคงสาดซัดพลังที่ไม่อาจรุกล้ำเข้าไปได้
พรึ่บ!
โครงกระดูกสีทองร่างนั้นปลดปล่อยแสงสีทองที่แหลมคมหลายเส้นสาย บีบให้ราชันและครึ่งก้าวสู่ราชันหลายคนถอยร่นไป
ราชันในขอบเขตปราณเทวะคนหนึ่งในนั้นมีคราบเลือดสายหนึ่งบนร่าง
ยังมีครึ่งก้าวสู่ราชันคนหนึ่งที่กำลังรบเทียบเท่ากับราชัน ร่างกายเกือบจะโดนคมแสงสีทองเส้นหนึ่งในนั้นตัดแบ่งร่างเป็นสองท่อน
“ระวัง! โครงกระดูกทองยามมีชีวิตอยู่เป็นยอดฝีมือใน ‘ศาสตร์ทอง’ ผู้หนึ่ง”
ครึ่งก้าวสู่ราชันสองสามคนร้องตกใจ
ศาสตร์ทองเป็น ‘ธาตุทอง’ ซึ่งเป็นหนึ่งในห้าธาตุ การโจมตีของมันแหลมคมเกินจะเปรียบ ในด้านการโจมตีตัวต่อตัว อาจจะเหนือกว่าศาสตร์อัคคีหรือศาสตร์อัสนีด้วยซ้ำไป
“ได้โอกาสแล้ว!”
จ้าวเฟิงและหนานกงเซิ่งมองสบตากัน
สถานการณ์ในตอนนี้วุ่นวายอย่างยิ่ง
สมบัติล้ำค่าจำนวนมากที่อยู่แถวโครงกระดูกสีทองถูกกระแทกลอยขึ้นกลางอากาศ หรือกระทั่งเกิดการโต้กลับต่างๆ ทุกสิ่งทุกอย่างโกลาหลไปหมด ฝุ่นละอองคละคลุ้งไปทั่ว
พรึ่บ!
แสงสีเงินโบยบินย้ายไปถึงละแวกใกล้เคียงของโครงกระดูกสีทอง
โครม ตู้ม!
เขตแดนมิติของหนานกงเซิ่งเผชิญกับระลอกพลังโจมตีและการโต้กลับส่วนหนึ่ง
คนทั้งสองบุกเข้าไปภายในใจกลางพื้นที่ แรงต่อต้านที่ต้องแบกรับแกร่งกล้าอย่างยิ่ง แล้วยังเจอควันหลงจากการต่อสู้ของจ้าวหยูเฟยและจิวอู๋จี้
แต่ทว่า ดูจากสถานการณ์แล้วจ้าวหยูเฟยยังคงอยู่เหนือจิวอู๋จี้และพวก
ในจำนวนของสมบัติล้ำค่าที่ช่วงชิงมาได้ จ้าวหยูเฟยมีมากกว่าพวกของจิวอู๋จี้
“ผลึกเซียนระดับล่าง!”
หนานกงเซิ่งลากแสงสีเงินเส้นหนึ่งเป็นทางยาว เก็บเกี่ยวผลึกเซียนระดับล่างหลายชิ้นมาได้สบายกว่าคนอื่นๆ
ที่จริงแล้ว ในเขตแดนมิติของหนานกงเซิ่งมีแก่นกลางสำคัญเป็นผลึกปีศาจ จึงสามารถข่มผลึกเซียนระดับล่างทั่วไปได้
จ้าวเฟิงแยกกับหนานกงเซิ่งชั่วคราว เป้าหมายของเขาไม่ใช่ผลึกเซียนระดับล่าง
เขาเล็ง ‘โครงกระดูกสีทอง’ ร่างนั้นเอาไว้ ในโครงกระดูกดังกล่าวแฝงไปด้วยเสวียนอ้าวและพลังธาตุทองที่บริสุทธิ์อย่างยิ่ง ตอนยังมีชีวิตคงจะเป็นเผ่าพันธุ์อมนุษย์ที่มีพรสวรรค์ธาตุทอง
‘วายุอัสนีห้าสายของข้า หลังจากนี้ก็จะมี ‘วายุอัสนีธาตุทอง’ ด้วย’ จ้าวเฟิงคิดคำนวณในใจ
“เกราะจักรพรรดิเหมันต์!”
เขากระตุ้นสายเลือดเหมันต์วารี ชั้นของเหลวเย็นเยือกสีฟ้าค่อยๆ แผ่ออกทั่วร่าง ปรากฏเป็นเกราะเหมันต์วารีฟ้าเข้มชิ้นหนึ่ง
ภายใต้การปกป้องของเกราะเหมันต์ที่เกิดจาก ‘หอกจักรพรรดิเหมันต์’ ทำให้พลังป้องกันของจ้าวเฟิงเพิ่มขึ้นมาก
เมื่อบวกกับการป้องกันร่างกายที่แข็งแกร่งจาก ‘กายสายฟ้าปฐพีทอง’ ของเขา จึงมากพอจะต้านทานการโจมตีของคนในขั้นราชัน
ผลัวะ แซ่ด แซ่ด!
คลื่นวารีอัสนีบนพื้นผิวของเกราะจักรพรรดิเหมันต์มีแรงตอบโต้กลับ
ศัตรูทั้งหมดที่เข้าใกล้หรือโจมตีจ้าวเฟิงต้องเผชิญหน้ากับการสะท้อนกลับของวารีอัสนีและน้ำแข็งต่างๆ
“เอ๋?”
จ้าวหยูเฟยที่กำลังต่อสู้ช่วงชิงอยู่สัมผัสได้ถึงกลิ่นอายที่คุ้นเคยเล็กน้อย จึงปรายตามองเกราะจักรพรรดิเหมันต์และระลอกคลื่นวายุอัสนีธาตุน้ำบนร่างของจ้าวเฟิง
แต่เด็กหนุ่มผมม่วงไม่ใช่ ‘คนผู้นั้น’ ที่อยู่ในส่วนลึกของใจนาง มีเพียงสายเลือดและวิชาที่คล้ายคลึงกันส่วนหนึ่งเท่านั้น
“เปิดออก!”
หลังจากเพิ่มการป้องกันแล้ว จ้าวเฟิงก็โคจรพลังแก่นแท้ร่างกาย หมัดที่มีเพลิงสีโลหิตแดงฉานเผาไหม้อยู่ กระแทกแรงโต้กลับและระลอกพลังแถวนั้นออกไป
ถึงขั้นที่ว่าครึ่งก้าวสู่ราชันหลายคนและราชันในขอบเขตปราณเทวะก็ล้วนแต่โดนจ้าวเฟิงบีบให้ออกไปอย่างรวดเร็ว
ระหว่างขั้นตอนทั้งหมดนี้ จ้าวเฟิงได้ผลึกเซียนระดับล่างสองสามชิ้นมาด้วย
ในที่สุดแล้ว
เขาเข้าไปใกล้ ‘โครงกระดูกสีทอง’ ในโครงกระดูกสาดซัดแรงกดดันที่แกร่งกล้าอย่างยิ่ง และยังปลดปล่อยแรงสะท้อนโจมตีในศาสตร์ทอง
“รับไป!”
ในมือของจ้าวเฟิงปรากฏอาวุธชั้นพิภพที่วัสดุทำมาจากโซ่เหล็กสีทอง ก่อนจะพันรัดโครงกระดูกสีทองไว้ภายใต้การสนับสนุนของพลังกาย
ฟุ่บ ฟุ่บ ฟุ่บ! ตุบ ตุบ!
จ้าวเฟิงและคนรอบบริเวณต่างเผชิญหน้ากับการโต้กลับของโครงกระดูกทอง
“ระวัง! รีบหนีไป!”
ครึ่งก้าวสู่ราชันและราชันปราณเทวะที่อยู่ไม่ไกลหลบหนีไปหัวซุกหัวซุน
แต่ทว่าจ้าวเฟิงกลับเหมือน ‘ทำนาย’ เอาไว้ก่อน หลบการโต้กลับของพลังศาสตร์ทองได้มากกว่าครึ่ง
“โครงกระดูกทองร่างนี้แค่พึ่งพาเสวียนอ้าวที่แฝงอยู่ในตัวมัน เชื่อมต่อกับไอสวรรค์ของทองที่โลกภายนอก จนทำให้เกิดแรงโจมตีขึ้น”
ดวงตาเทพเจ้าของจ้าวเฟิงมองทะลุแก่นแท้ของโครงกระดูกได้อย่างปรุโปร่ง
พลังดวงวิญญาณของตัวเขาขอบเขตระดับขั้นไม่ธรรมดา แรงกดดันของโครงกระดูกสีทองร่างนั้นก็ต้านทานเขาไม่ได้
แคร่ก!
ในวินาทีก่อนที่โซ่เหล็กสีทองกำลังจะขาดนั้นเอง โครงกระดูกทองก็ถูกดึงเข้าไปในแหวนเหล็กโบราณ
ช่วงเวลาสุดท้ายที่สำคัญ ก็ได้พลังเคล็ดวิชาเงาของเจ้าแมวขโมยตัวน้อยเพิ่มแรงในการเก็บเอาโครงกระดูกทองมา
“เจ้าหัวขโมยผู้นั้น คิดไม่ถึงว่าจะขโมยเอาโครงกระดูกทองของยอดฝีมือเผ่าพันธุ์อมนุษย์ไป!”
ครึ่งก้าวสู่ราชันและราชันส่วนหนึ่งต่างสัมผัสได้ถึงแรงกดดันที่แหลมคม จนอดจะตกใจไม่ได้
ต่อให้เป็นราชันปราณเทวะคิดจะเอาโครงกระดูกทองก็ไม่ง่ายดายและราบรื่นอย่างนั้น
“อย่าปล่อยให้เจ้าเด็กสองคนนั้นหนีไป!”
หนึ่งในพวกของราชันทั้งสี่เอ่ยขึ้นอย่างเกรี้ยวกราด
จ้าวเฟิงและหนานกงเซิ่งเก็บเกี่ยวได้อย่างมากมาย ฝ่ายแรกได้รับโครงกระดูกสีทอง รวมไปถึงสิ่งของจำนวนหนึ่งที่หลงเหลือบนร่างศพ
ส่วนจำนวนผลึกเซียนที่หนานกงเซิ่งได้ไปมีมากที่สุด เป็นจำนวนครึ่งหนึ่งของทั้งหมด
………………………………………



[Go To Next Chapter]( ./47.md)