##บทที่ 1114: เนตรเทพเจ้าของจ้าวเฟิง
เทพแท้จริงเทียนฝาสีหน้าย่ำแย่เป็นที่สุด
ไม่ว่าจะเป็นในตระกูลหรือในตำหนักวิญญาณบรรพกาล เขาล้วนเป็นอัจฉริยะชั้นยอด ฝึกตนมาจนถึงวันนี้ไม่เคยได้รับบาดเจ็บหนักเช่นนี้มาก่อน
และพลังของเขาก็สูงถึงเทพแท้จริงขั้นสาม ต่อให้กดพลังของขอบเขตลง สายเลือดที่แข็งแกร่งรวมกับร่างเทพ การป้องกันของมันก็แข็งแกร่งจนไม่อาจโจมตีได้แล้ว
แต่ในวันนี้ เขาไม่เพียงแต่ได้รับบาดเจ็บทั้งร่างเทพและสายเลือด แม้กระทั่งเกราะมังกรปีศาจเจ็ดสมุทรก็ถูกทำลายจนเสียหายอย่างหนัก
สิ่งที่ทำให้เขายิ่งตกใจก็คือ ร่างเทพที่ถูกพลังลึกลับกลุ่มนั้นทำร้ายบาดเจ็บแล้วฟื้นคืนสภาพช้าเป็นที่สุด
เขาก็คิดไม่ถึงเช่นกัน การร่วมมือของทายาทเนตรเทพเจ้าทั่วไปไม่กี่คนกลับสามารถระเบิดพลังที่น่ากลัวเช่นนี้ออกมาได้
“นี่ยังไม่ตายอีกรึ?”
มังกรวารีล้างโลกาใบหน้าตื่นตะลึง
พลังเลือนรางที่น่าอัศจรรย์เมื่อครู่ ต่อให้เป็นเขาก็ยังมองไม่ออก
“ช่างแข็งแกร่งยิ่งนัก!”
ครึ่งเทพโยวหลงใจสั่นสะท้าน
พลังจากการร่วมมือกันของทายาทเนตรเทพเจ้าทั้งห้าแข็งแกร่งจริงๆ แต่ก็ยังไม่อาจสังหารเทพแท้จริงผู้นี้ได้
เห็นได้เลยว่าพลังที่แท้จริงของเทพแท้จริงผู้นี้ไม่ธรรมดาเลย คุณสมบัติของอาวุธเทพบนร่างก็อาจจะสุดยอดเป็นอย่างยิ่งเช่นกัน
“แต่ดูจากอาการบาดเจ็บของเทพแท้จริงผู้นี้ น่าจะไม่ใช่คู่มือของพวกเรา!”
ครึ่งเทพหลงหวงกล่าว
“นี่ก็คือพลังของเทพแท้จริงงั้นรึ?”
จ้าวเฟิงมองเทพแท้จริงเทียนฝา ตื่นตะลึงอย่างที่สุด
ความแตกต่างระหว่างเทพแท้จริงกับครึ่งเทพจะมากเกินไปแล้ว
ผลลัพธ์เช่นนี้บอกได้เพียงว่า เทพแท้จริงผู้นี้อยู่ในดินแดนเทพรกร้างก็เป็นผู้ที่แข็งแกร่งอย่างยิ่ง พลังแฝงและฝีมือไม่ธรรมดา
“พวกเจ้าจะดีใจกันเร็วไปหน่อยเเล้วกระมัง!”
ลายเส้นสีม่วงบนผิวดำมืดของเทพแท้จริงเทียนฝากระเพื่อมขึ้นลงรุนแรง พลังเทพสายเลือดบรรพกาลที่น่าหวาดหวั่นแผ่กระจายออกมา
“ไม่ดีแล้ว!”
ครึ่งเทพหลงหวงตะโกนอย่างตกใจ
ครึ่งเทพทั้งหมดระวังตัวขึ้นทันใด ราชาเซียนและเซียนเบื้องหลังครึ่งเทพถอยไปหลายร้อยลี้อีกครั้ง
ป๋ายหลินเหมือนจะพยากรณ์อะไรได้ จึงเข้าไปในมิติดั้งเดิมของมังกรวารีล้างโลกาทันใด
“วิชาเทพ คลื่นวิญญาณทมิฬ”
เทพแท้จริงเทียนฝาทะลักพลังวิญญาณที่แข็งแกร่ง ปลดปล่อยคลื่นโจมตีวิญญาณที่บ้าคลั่งมืดทะมึนออกมา
วู้ม!
การโจมตีวิญญาณของเสวียนอ้าวมืดหม่นพุ่งมามาด้วยความเร็วสูงสุด ทะลวงไปทั่วทุกทิศ แผ่ไปไกลนับหมื่นลี้
ฟ้าดินราวกับตกเข้าเข้าสู่ความมืดมิด ผู้แข็งแกร่งทั้งหมดในร่างเทพแบกรับการโจมตีพลังวิญญาณที่น่าหวาดกลัว แม้กระทั่งครึ่งเทพก็รู้สึกว่าชั้นดวงวิญญาณเหมือนตกสู่ห้วงนรก แบกรับความทุกข์ทนทรมานไม่สิ้นสุด
ราชาเซียนและเซียนด้านหลังถึงแม้จะอยู่ห่างจากเทพแท้จริงเทียนฝาค่อนข้างไกล แต่ก็ยังคงไม่อาจต้านทานการโจมตีเสวียนอ้าววิญญาณที่น่าหวาดหวั่นนี้ได้
ในชั่วพริบตา มีเซียนกว่าสิบคนกับราชาเซียนห้าคนดับดิ้นอยู่ภายใต้การโจมตีวิญญาณจากเทพแท้จริงเทียนฝา ส่วนอาการบาดเจ็บของครึ่งเทพทั้งหลายก็สาหัสขึ้นอีกขั้น ครึ่งเทพบางคนสูญเสียความสามารถในการต่อสู้ไปแล้ว
แต่ว่า ทายาทเนตรเทพเจ้าทั้งห้าครอบครองมรดกสายเลือดของเนตรเทพเจ้าที่ยิ่งใหญ่ทั้งแปด จึงมีพลังต้านทานการโจมตีวิญญาณติดตัวมา
ครึ่งเทพพั่วเมี่ยนับว่าบาดเจ็บค่อนข้างน้อย ส่วนป๋ายหลินหลบเข้าไปในกายของมังกรวารีล้างโลกา เซียนหมื่นปรากฏการณ์ก็ถูกจ้าวเฟิงรับกลับมาได้ทันท่วงที
“เป็นกำลังรบที่น่าหวาดหวั่นอะไรเช่นนี้!”
ครึ่งเทพผู้หนึ่งร้องออกมาอย่างปวดหัวจนแทบจะระเบิด
พลังของคนเพียงคนเดียวสำแดงวิชาเทพวิญญาณ กวาดทำลายไปทั้งสนามรบ!
หากเทพแท้จริงผู้นี้ใช้พลังทั้งหมดตั้งแต่แรก สำแดงไพ่ตายทันที เกรงว่าทุกคนตรงนั้นคงไม่มีใครรอด
ฟู่!
สายตาของเทพแท้จริงเทียนฝาพุ่งเป้าไปยังรอบๆ ราชาเซียนสังสารวัฏ พบว่าทายาทเนตรเทพเจ้าทั้งห้าอยู่รอดปลอดภัยดี
เห็นได้ชัดว่าวิชาเทพของเทพแท้จริงเทียนฝาเมื่อครู่ ตั้งใจจัดการกับทายาทเนตรเทพเจ้าทั้งห้า แต่สุดท้ายแล้วกลับไม่เป็นไปตามปรารถนา
พรึ่บ!
เทพแท้จริงเทียนฝาแปลงเป็นแสงเย็นเยือกอ่อนจางสายหนึ่ง แววตาฉายจิตสังหารเหี้ยมโหดเย็นเยียบ พุ่งไปยังเหล่าทายาทเนตรเทพเจ้าทันที
“ข้าจะฆ่าพวกเจ้าทุกคนให้หมด!”
สีหน้าแววตาของเทพแท้จริงเทียนฝาเหี้ยมโหดอำมหิต
แต่ทว่าก่อนที่จะทำเป้าหมายนี้ให้สำเร็จ เขาต้องจัดการทายาทเนตรเทพเจ้าเสียก่อน
“สกัดกั้นเขาเอาไว้!”
เทพแท้จริงหลงหวงตะโกนลั่น
ในยามนี้ ไพ่ตายใบสุดท้ายของสองราชวงศ์ก็คือทายาทเนตรเทพเจ้าทั้งห้า
เมื่อเผชิญหน้ากับเทพแท้จริงเทียนฝาที่บ้าคลั่งอย่างสมบูรณ์ พวกเขาไม่ยอมให้เกิดอะไรขึ้นกับทายาทเนตรเทพเจ้าเด็ดขาด มิฉะนั้นแล้วทั้งดินแดนทวีปจะต้องเผชิญกับภัยทำลายล้างแน่
“บุก!”
ครึ่งเทพและราชาเซียนทั้งหมดรู้ถึงหลักเหตุผลข้อนี้เป็นอย่างดี
ดังนั้นพวกเขาที่กายได้รับบาดเจ็บหนัก ก็ยังคงก้าวออกไปอย่างห้าวหาญแล้วร่วมมือกัน
“ไสหัวไป!”
เทพแท้จริงเทียนฝาใบหน้าเคร่งขรึมเย็นชา สายตาเพ่งมองไปยังร่างของทายาทเนตรเทพเจ้าทั้งห้าโดยตลอด
พรึ่บ แซ่ด แซ่ด!
เทพแท้จริงเทียนฝาสะบัดหอกยาวสีดำ กวาดพลังไร้เทียมทานที่น่าหวาดหวั่นออกมา ฉีกแยกท้องฟ้าออกทันที
ครืน บึ้ม!
ภายใต้การร่วมมือกันของครึ่งเทพและราชาเซียนหลายคน ก็ยังคงไม่อาจต้านทานพลังน่าพรั่นพรึงนี้ได้
ครืน บึ้ม บึ้ม!
ร่างเทพแหลกลาญ ฟ้าดินถล่มทลาย
ถึงแม้กายจะบาดเจ็บหนัก แต่เทพแท้จริงเทียนฝาก็ไม่สนใจอะไรทั้งสิ้น โจมตีสุดพลัง กระทั่งเรียกได้ว่าทำลายฟ้าดิน!
“ทุกคน สำแดงเคล็ดวิชาลับเมื่อครู่อีกครั้งเถิด!”
ครึ่งเทพหลงหวงส่งกระแสจิตให้กับทายาทเนตรเทพเจ้าทั้งห้า
นี่คือความหวังสุดท้ายของพวกเขา!
อีกทั้งเทพแท้จริงเทียนฝาที่ได้รับบาดเจ็บหนัก จะต้องทนรับการโจมตีครั้งที่สองของห้าเนตรเทพเจ้าไม่ได้เป็นแน่ ดังนั้นเทพแท้จริงเทียนฝาจึงทุ่มพลังทั้งหมดจัดการกับทายาทเนตรเทพเจ้าทั้งห้า
“น่าจะไม่มีปัญหากระมัง?”
ราชาเซียนสังสารวัฏสื่อสารกับคนอื่นๆ
“ไม่มีปัญหา!”
ทายาทเนตรเทพเจ้าคนอื่นไม่อิดออด
ในเมื่อนี่เป็นชะตาที่เกี่ยวพันกับความเป็นความตาย พวกเขาต้องทุ่มพลังทั้งหมด ลองสู้ดูสักตั้ง
“จ้าวเฟิง ครั้งนี้เจ้าก็เข้าร่วมด้วยเถิด!”
เนตรสังสารวัฏคิดอยู่ชั่วขณะก่อนเอ่ยขึ้น
“เป็นเพราะเหตุใดกัน?”
ครึ่งเทพพั่วเมี่ยตกตะลึง
ส่วนป๋ายหลินและจักรพรรดิแห่งความตายปิดปากเงียบ
“ดวงตาของเขามีกลิ่นอายเนตรเทพเจ้าอยู่เศษเสี้ยวหนึ่ง มีพลังแฝงและแนวโน้มที่จะกลายเป็นเนตรเทพเจ้าดวงที่เก้า…”
ราชาเซียนสังสารวัฏเอ่ยทันที
“อะไรนะ?”
ครึ่งเทพพั่วเมี่ยตื่นตะลึง
ในยามนี้เขาถึงคิดได้ว่า ระหว่างอยู่ในกะโหลกร่างเทพ จู่ๆ เนตรดับสูญของเขาก็สัมผัสได้ถึงกลิ่นอายเนตรเทพเจ้า
ตอนนั้นเขายังนึกว่านั่นเป็นเพียงแค่การคิดไปเอง หรือว่านั่นคือสิ่งที่ดวงตาของจ้าวเฟิงแผ่ซ่านออกมา?
“เริ่มลงมือเถิด หากทำได้ละก็ ข้าก็จะเข้าร่วมด้วย!”
ใบหน้าของจ้าวเฟิงเคร่งขรึม
ราชาเซียนสังสารวัฏบอกความลับของตนกับพวกต่างเผ่าพันธุ์เช่นนี้ ทำให้เขาหนักใจเล็กน้อย
แต่ว่า ฝั่งต่างเผ่าพันธุ์แต่เดิมก็ไม่ได้ชอบหน้าจ้าวเฟิงอยู่แล้ว
ฟู่ ฟู่!
ทายาทเนตรเทพเจ้าทั้งห้ารวมทั้งจ้าวเฟิงโคจรเคล็ดวิชาพร้อมกัน
“พลังดั้งเดิม!”
ครืน ครืน ครืน…
ทายาทเนตรเทพเจ้าทั้งห้าเหนี่ยวนำพลังดั้งเดิมในมิติเนตรเทพเจ้าอีกครั้ง
“หืม? ข้าควรจะเคลื่อนย้ายพลังดั้งเดิมของดวงตาเทพเจ้ายังไง?”
จ้าวเฟิงตะลึงอยู่กับที่
นับจากเริ่มฝึกตนจนถึงวันนี้ ดวงตาเทพเจ้าปะทุพลังที่หลับใหลอยู่ภายในหลายครั้ง
แต่พลังเหล่านั้นเหมือนจะไม่ใช่พลังดั้งเดิมที่แท้จริงของดวงตาเทพเจ้า และจ้าวเฟิงก็ไม่รู้ว่าพลังดั้งเดิมของดวงตาเทพเจ้าคืออะไร ซ่อนอยู่ที่ไหน?
“หึ เนตรเทพเจ้าดวงที่เก้าก็แค่การคาดเดา เป็นเพียงเรื่องเล่าเท่านั้น!”
ครึ่งเทพพั่วเมี่ยเห็นจ้าวเฟิงไม่มีปฏิกิริยา ก็อดหัวเราะขึ้นไม่ได้
เนตรเทพเจ้าและพลังดั้งเดิมของทายาทล้วนแต่ติดตัวมาแต่กำเนิด เป็นสิ่งที่สายเลือดดวงตาอื่นไม่อาจมีได้
อีกด้านหนึ่ง เทพแท้จริงเทียนฝาจับจ้องมา
“วิชาเหมือนเดิมจะมีผลกับข้าได้อย่างไรกัน!”
เทพแท้จริงเทียนฝาแววตาโหดเหี้ยม
ครั้งแรก เทพแท้จริงเทียนฝาประมาทจึงถูกพลังของทายาทเนตรเทพเจ้าทั้งห้าทำร้ายจนบาดเจ็บหนัก
แต่ครั้งนี้ เทพแท้จริงเทียนฝาไม่มีทางให้โอกาสทายาทเนตรเทพเจ้าทั้งห้าสำแดงกระบวนท่านี้แน่
“ตายไปซะ!”
เทพแท้จริงเทียนฝาทะลักพลังเทพและสายเลือด ส่งเข้าสู่อาวุธเทพในมือ
ครืน!
ในหอกยาวสีดำพลันปะทุแสงสว่างน่าหวาดหวั่น ระเบิดออกมาดุจกระสุนพลัง ทะลุไปนับหมื่นลี้ ทำลายทุกสรรพสิ่ง
ครืน ตูม บึ้ม!
ครึ่งเทพที่ร่วมมือกันทั้งห้าถูกพลังที่น่าหวั่นเกรงระเบิดออกทันใด ครึ่งเทพหนึ่งในนั้นที่บาดเจ็บหนักดับดิ้น ลงตรงนั้น
ฟิ้ว!
เทพแท้จริงเทียนฝาระเบิดครึ่งเทพที่ขวางทางออกไป สำแดงวิชากายอันน่าอัศจรรย์ ทะยานไปยังทายาทเนตรเทพเจ้าทั้งห้าทันใด
“แย่แล้ว เทพแท้จริงเทียนฝาบุกทะลวงแนวป้องกันมาแล้ว!”
ครึ่งเทพกูซีร้องเสียงดัง
“เยือกเเข็ง!”
ราชาเซียนสังสารวัฏสัมผัสได้ถึงอันตรายถึงแก่ชีวิต รีบโคจรเคล็ดวิชาทันใด
วู้ม!
เหนือหัวของเขา พลังดั้งเดิมห้าสายซึ่งมีพลังสังสารวัฏของเขาเป็นแกนนำบิดม้วนเข้าด้วยกัน…
“ช้าไปแล้ว ตายซะเถอะ!”
เทพแท้จริงเทียนฝายิ้มเหี้ยมเกรียม สะบัดหอกดำในมือ
แต่ในยามนี้เอง ลูกกลมสีทองลึกลับในมิติเนตรเทพเจ้าของจ้าวเฟิงยิ่งสั่นสะเทือนรุนแรงขึ้น
ราวกับว่าการหลอมรวมพลังดั้งเดิมจากทายาทเนตรเทพเจ้า สามารถเหนี่ยวนำพลังดั้งเดิมในดวงตาเทพเจ้าของจ้าวเฟิงได้
จ้าวเฟิงคล้อยตามการเปลี่ยนแปลงของลูกกลมทองลึกลับ ดึงพลังที่เอ่อล้นอยู่ภายในออกมา
วู้ม ฟู่!
ตาทั้งสองของจ้าวเฟิงพลันลืมตื่นขึ้น ทะลักล้นสีสันเลือนรางราวกับความฝันออกมาจากในนั้น
เสี้ยวขณะที่พลังกลุ่มนั้นปรากฏ พลังดั้งเดิมที่บิดม้วนเข้าด้วยกันบนทั้งฟ้าหยุดหมุนวนทันใด แล้วสั่นสะเทือนรุนแรง
“พลังดั้งเดิมบรรพกาล!”
เทพแท้จริงเทียนฝาไม่อาจวิเคราะห์ได้ว่าพลังกลุ่มนั้นคืออะไร แต่เขาสัมผัสได้ถึงพลังดั้งเดิมที่เข้มข้นเป็นที่สุด
“พลังกลุ่มนี้?”
เทพแท้จริงเทียนฝาใจสั่นสะท้าน
เสี้ยวขณะนั้น กายเทพ วิญญาณ และพลังเทพของเขาเหมือนได้รับความกดดันมหาศาลจนไม่อาจโคจรแม้เพียงเศษเสี้ยว
เมื่ออยู่ข้างหน้าพลังความฝันลึกลับกลุ่มนี้ เขารู้สึกเหมือนตนเองกลายเป็นคนธรรมดา เล็กจ้อยด้อยค่า ทุกอย่างของเขาล้วนศิโรราบอยู่ภายใต้พลังกลุ่มนี้อย่างเต็มใจ
“นี่มันเรื่องอะไรกัน?”
“ไม่เหมือนกับเมื่อครู่สักนิด!”
ครึ่งเทพทั้งหลายและราชาเซียนที่อยู่ข้างหน้าตื่นตะลึงยิ่งนัก ล้มคลานไปบนพื้นทั้งหมด ความคิดว่างเปล่า
“กลิ่นอายดั้งเดิมบรรพกาล!”
ครึ่งเทพหลงหวงส่งเสียงออกมาอย่างยากลำบาก
ฟู่!
พลังลึกลับดุจความฝันกลุ่มนี้พุ่งไปยังพลังดั้งเดิมของทายาทเนตรเทพเจ้าทันที
วู้ม!
พลังดั้งเดิมของทายาทเนตรเทพเจ้าทั้งห้าถูกพลังลึกลับดุจความฝันกลุ่มนี้กลืนกิน
ท้องฟ้าบิดเบี้ยว ส่องแสงสว่างพร่างพราย กฎเกณฑ์เสวียนอ้าวฟ้าดินได้รับผลกระทบอย่างมหาศาล พัวพันกันยุ่งเหยิงไปหมด!
“นี่คือ?”
จ้าวเฟิงลืมตาทั้งสองขึ้นเสี้ยวขณะนั้น เขาเหมือนกลายเป็นโลกใบนี้ ควบคุมทุกสรรพสิ่งในฟ้าดินและกฎเกณฑ์เสวียนอ้าว ทุกเศษเสี้ยว ทุกความคิด ส่งผลกระทบต่อทุกสรรพสิ่งในโลก
เหมือนเพียงแค่ความคิดหนึ่งของจ้าวเฟิง ทุกสิ่งที่นี่ก็ล้วนแตกสลายดับสูญ ไม่มีอยู่อีกต่อไป
“วิชาเทพ วิญญาณทมิฬหลบหลีก!”
เทพแท้จริงเทียนฝาตกใจแทบสิ้นสติ วิญญาณสั่นสะท้าน เผาไหม้พลังเทพและพลังวิญญาณทั้งหมด ทั้งกายขยายใหญ่ แปรเปลี่ยนเป็นกลุ่มหมอกดำมืด
“ไป!”
ครั้งนี้จ้าวเฟิงกลายเป็นผู้นำของพลังเทพกลุ่มนี้ เหนี่ยวนำพลังต้องห้ามพุ่งไปยังเทพแท้จริงเทียนฝา
วู้ม ครืน ครืน ครืน!
ชั่วขณะนั้น ทั่วบริเวณสั่นสะเทือนขึ้นพร้อมกัน สรรพชีวิตทุกชนิดหมอบคลานอยู่ภายใต้พลังน่าหวาดหวั่นที่ราวกับราชันเพียงหนึ่งเดียวของโลก
“นี่คือพลังอะไรกัน?”
ผู้แข็งแกร่งขั้นครึ่งเทพและราชาเซียนทุกคนในร่างเทพหวาดหวั่นสั่นสะท้าน ทิ้งการป้องกันต้านทาน ถอยไปยังสองฝั่งด้านข้างอย่างไม่คิดชีวิต
ครืน บึ้ม บึ้ม!
จุดที่พลังลวงตาต้องห้ามครอบคลุม ท้องฟ้าว่างเปล่าไปหมด ทุกสิ่งทุกอย่างสูญเสียสัญชาตญาณเดิมที่เคยมี
ผืนดินแตกแยก ท้องฟ้าเหมือนหายไปส่วนหนึ่ง ส่วนครึ่งหลังที่เหลือของร่างเทพถูกทำลายสิ้น!
ในท้องฟ้า รอยแยกว่างเปล่ามากมายแผ่กระจาย พลังของทุกรอยแยกล้วนสามารถสังหารครึ่งเทพทั่วไปได้!
………………………………………………………...


[Go To Next Chapter]( ./352.md)