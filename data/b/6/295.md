##บทที่ 1058: กองกำลังไร้พ่าย
หลังจากที่ทำลายกองทหารย่อยแล้ว จ้าวเฟิงและหนานกงเซิ่งก็ค้นหาเหยื่อต่อ อีกทั้งหากองกำลังทหารที่องค์ชายเก้าอยู่
ไม่นานเท่าไหร่ ตาซ้ายของจ้าวเฟิงก็ค้นพบกองกำลังทหารของต่างเผ่าพันธุ์ ครั้งนี้นายกองของกลุ่มคือผู้แข็งแกร่งขั้นเซียน
“ไป!”
แววตาของจ้าวเฟิงส่องประกายเล็กน้อย
ถึงแม้ว่าบนสนามรบจะมีเซียนเทวาเร้นลับชั้นสูงปรากฏขึ้นแล้ว แต่สนามรบของมณฑลหนึ่งก็มีแค่สองสามคน ดังนั้นกำลังรบที่แข็งแกร่งที่สุดบนสนามรบ โดยทั่วไปยังคงเป็นเทวาเร้นลับชั้นแรกเริ่ม
“มีมนุษย์บุกมา!”
เซียนเผ่าพันธุ์มนุษย์หมาป่าในกองกำลังต่างเผ่าพันธุ์สังเกตได้ถึงความผิดปกติ
ทั้งกองกำลัง ผู้แข็งแกร่งสามสี่สิบคนพลันระแวดระวังภัยทันที
“มนุษย์สองคน?”
เซียนเผ่าพันธุ์มนุษย์หมาป่าตื่นตระหนก ถึงแม้จะสังเกตได้ทันใดว่าฝ่ายตรงข้ามทั้งสองคนล้วนเป็นเทวาเร้นลับชั้นแรกเริ่ม แต่ชายหนุ่มโฉดชั่วผมยาวสีม่วงโลหิตนำความรู้สึกที่อันตรายเกินปกติมาให้เขา
“รบพลางถอยพลาง!”
หัวหน้ากองเผ่าพันธุ์มนุษย์หมาป่าแววตาหนักอึ้ง บัญชาออกไป
“มนุษย์ส่งกำลังรบเซียนมารึ?”
ในกองกำลังทหาร จักรพรรดิชั้นยอดคนหนึ่งตกใจสงสัยอยู่บ้าง
ถึงแม้ว่าบนสนามรบมีกำลังรบเทวาเร้นลับชั้นแรกเริ่มเพิ่มขึ้นไม่ขาดสาย แต่ในกองกำลังหนึ่งมีเซียนเทวาเร้นลับสองคนปรากฏขึ้น เหตุการณ์เช่นนี้พวกเขาไม่เคยพบเจอมาก่อน
กองกำลังที่พวกเขาอยู่ นับว่าเป็นหนึ่งในกองกำลังที่แข็งแกร่งที่สุดในสนามรบแห่งนี้ แต่วันนี้เผชิญหน้ากับเซียนทั้งสองก็ต้องล่าถอย
ฟุ่บ ฟุ่บ!
จ้าวเฟิงและหนานกงเซิ่งโจมตีมาทันใด
ครั้งนี้จ้าวเฟิงโจมตีไปยังเซียนเผ่าพันธุ์มนุษย์หมาป่าของกองกำลังต่างเผ่าพันธุ์ ส่วนสมาชิกคนอื่นๆ มอบให้หนานกงเซิ่ง
วู้ม!
ข้างหลังหนานกงเซิ่ง ประกายแสงเทพสีม่วงโลหิตมหาศาลแผ่กระจายออกอย่างช้าๆ แทรกซึมไปในอากาศ ท้องฟ้าตกเข้าสู่มิติชั่วร้ายสีม่วงโลหิตทันใด ร่างหนานกงเซิ่งอยู่ในเงาโลกมิติส่วนของตนก็ลอยล่องไม่หยุด ดุจภูติผีปีศาจ
“ไม่ดีแล้ว ประเมินพลังของสองคนนี้ผิดไป!”
เซียนเผ่าพันธุ์มนุษย์มหาป่าสัมผัสถึงพลังเงาโลกมิติส่วนตัวที่น่ากลัวกลุ่มนี้ ในใจเย็นวาบทันใด
“อ๊าก….”
ศัตรูต่างเผ่าพันธุ์ที่อยู่ในเงาโลกมิติส่วนตัวของหนานกงเซิ่ง เลือดลมไอสวรรค์หลั่งไหลออกอย่างรวดเร็ว ราชันที่รายละเอียดพลังและขอบเขตพลังค่อนข้างแย่บางคน กลายเป็นซากศพแห้งทันใด
“เป็นอย่างนี้ไปได้อย่างไร?”
จักรพรรดิต่างเผ่าพันธุ์ที่พลังค่อนข้างแข็งแกร่ง ในใจหวาดหวั่นอย่างที่สุด
พวกเขาคิดไม่ถึงเลยว่าเซียนสองคนที่อายุน้อยถึงเพียงนี้ จะมีกำลังรบที่น่ากลัวเช่นนี้ อยู่ต่อหน้ามนุษย์ทั้งสอง พวกเขาไม่มีพลังต้านทานเลยแม้แต่น้อย
บรู้ว!
เซียนเผ่าพันธุ์มนุษย์หมาป่าสำแดงเคล็ดวิชาลับทันใด กระตุ้นสายเลือดภายในกาย แปลงกายเป็นหมาป่าตัวใหญ่สีเขียว ในชั่วขณะที่แสงสีเขียวส่องประกายก็จากไปไกลอย่างรวดเร็ว
ในขณะเดียวกัน เซียนผู้นี้ก็บีบป้ายส่งข่าวจนแตกออก เห็นเพียงแสงสายหนึ่งเลือนหายไปในท้องฟ้า
ทันใดนั้น เซียนเผ่าพันธุ์มนุษย์หมาป่ารู้สึกว่าด้านหลังมีความรู้สึกอันตรายรุนแรงใกล้เข้ามาเรื่อยๆ
ด้วยความเร็วของจ้าวเฟิง การไล่ตามเซียนเผ่าพันธุ์มนุษย์หมาป่าผู้นี้ง่ายดายยิ่งนัก
“ฝ่ามือสายฟ้าทลายนภา!”
จ้าวเฟิงรวบรวมแก่นแท้วายุอัสนี ซัดเงาฝ่ามือสีชาดทรงพลังออกไป
ถึงแม้ว่าระดับวายุอัสนีธาตุดินของจ้าวเฟิงจะยิ่งสูงขึ้น แต่วายุอัสนีให้ความสำคัญกับการป้องกันและควบคุม หากสำแดงกลยุทธ์ด้านการโจมตี จ้าวเฟิงยังคงใช้วายุอัสนีธาตุไฟ
“พลังกลุ่มนี้....”
เซียนเผ่าพันธุ์มนุษย์หมาป่ารู้สึกถึงภัยอันตรายที่ไม่เคยมีมาก่อน เงาฝ่ามือหลอมรวมสำนึกรู้ฟ้าดิน ราวกับว่าจะปิดกั้นทางถอยหนีทั้งหมดของเขาเอาไว้
เซียนเผ่าพันธุ์มนุษย์หมาป่ารีบหันหลังกลับทันที พลังศักดิ์สิทธิ์เทวาเร้นลับสีเขียวกลุ่มหนึ่งลุกไหม้ขึ้น เผ่าพันธุ์มนุษย์หมาป่าไม่เชี่ยวชาญการป้องกัน สำหรับพวกเขาการโจมตีก็คือการป้องกันที่ดีที่สุด
“แสงศักดิ์สิทธิ์หมาป่ามรกต!”
เซียนเผ่าพันธุ์มนุษย์หมาป่าที่แปลงเป็นหมาป่ายักษ์สีเขียวอ้าปากอันใหญ่โตเหี้ยมโหด บีบอัดแสงศักดิ์สิทธิ์เทวาเร้นลับจนถึงระดับสุดยอด แล้วพ่นออกมา
แต่ทว่า ในยามที่คลื่นแสงศักดิ์สิทธิ์สายนี้โจมตีไปยังเงาฝ่ามืออัสนีศักดิ์สิทธิ์สีแดงทองที่มั่นคงของจ้าวเฟิง ก็เพียงทำให้ฝ่ามือของจ้าวเฟิงชะงักไปเท่านั้น
ครืน บึ้ม!
เงาฝ่ามืออัสนีศักดิ์สิทธิ์สีแดงทองบดขยี้ไปข้างหน้า พลังน่าหวาดกลัวของคลื่นแสงสีเขียวดับลงทันที
ครืน ฉัวะ!
พลังฝ่ามือที่เหลือจู่โจมไปยังร่างของหมาป่ายักษ์สีเขียว โจมตีจนมันลอยไปไกลหลายร้อยลี้
ฟิ้ว!
จ้าวเฟิงตามไปทันที ซัดฝ่ามือต่อเนื่องออกไปหลายฝ่ามือ คร่าชีวิตของเซียนต่างเผ่าพันธุ์ผู้นี้ไป
จ้าวเฟิงและหนานกงเซิ่งทลายหนึ่งในกองกำลังต่างเผ่าพันธุ์ที่แข็งแกร่งที่สุดในเขตสนามรบนี้อย่างง่ายดาย
ทั้งสองซ่อนตัวอยู่ในเขตสนามรบนอกเมืองเหมิงเช่นนี้ ทุกครั้งที่หากองกำลังต่างเผ่าพันธุ์เจอก็ทำลายจนสิ้น ไม่มีคนรอดแม้เพียงคนเดียว
ในขณะเดียวกัน ทั้งสองก็ได้เจอกับกองกำลังของมนุษย์ไม่น้อย จากข้อมูลของพวกเขา ในที่สุดจ้าวเฟิงก็หากองกำลังทหารที่องค์ชายเก้าอยู่เจอ
ในซากตำหนักร้างแห่งหนึ่ง
“ใครกัน?”
ในกองกำลังทหารขององค์ชายเก้า ชายวัยกลางคนในชุดคลุมสีดำทองตัวใหญ่ผู้หนึ่ง แววตาส่องประกาย รัศมีเด็ดขาดทรงอำนาจแผ่ซ่านออกทันที
“จ้าวเฟิง เจ้ามาแล้วรึ?”
องค์ชายเก้าบินออกมาจากกองกำลัง
“จ้าวเฟิง?”
ชายวัยกลางคนที่สวมชุดสีดำทองผู้นี้จับจ้องไปยังชายหนุ่มทั้งสองที่บินมา สีหน้าเปลี่ยนไปเล็กน้อย
เหตุการณ์ของตำหนักราชันและวังเก้านิรยลือไปทั่วราชวงศ์ต้าเฉียนนานแล้ว สนามรบแนวหน้าก็เช่นกัน
ตำหนักราชันขั้วอำนาจใหม่ที่เพิ่งก่อตั้งขึ้นไม่นาน กลับสามารถงัดกับผู้อาวุโสเทวาเร้นลับชั้นสูงของวังเก้านิรยได้ พลังระดับนี้ทำให้ผู้คนต้องเปลี่ยนมุมมองใหม่ อีกทั้งยังลือกันว่า จ้าวเฟิงผู้อาวุโสสูงสุดของตำหนักราชันไล่สังหารผู้อาวุโสโม๋ยวนห่างไกลถึงหนึ่งมณฑลใหญ่ สุดท้ายผู้อาวุโสของลัทธิมารพิภพลงมือจึงจะหยุดการไล่สังหารนี้ลงได้
ในกองกำลังทหาร จักรพรรดิและราชันที่เหลือจ้องมายังจ้าวเฟิงทันใด สายตามีทั้งเคารพ อิจฉา หรือไม่ก็ริษยา
“ผู้อาวุโสจ้าว!”
ลูกหลานตระกูลจีทั้งสามก็อยู่ในกองกำลังทหารขององค์ชายเก้าเช่นกัน
ทั้งสามมองไปแล้วไม่ใช่เด็กอ่อนต่อโลกเหมือนกับในตอนแรกอีกต่อไป ทั้งหมดมีกลิ่นอายแบบผู้ใหญ่ จีหลานที่เป็นหนึ่งในนั้นยิ่งสวยจับตา ราวกับใบบัวสีเขียวสดในสารทฤดู เรียบง่ายสง่างามและเงียบสงบ ในสนามรบมีผู้ตามเกี้ยวพามากมาย
“ท่านนี้คือผู้นำระดับสูงจากตำหนักไท่หวง เซียนเกาหวง (ราชาผู้สูงส่ง)!”
องค์ชายเก้าแนะนำให้กับจ้าวเฟิง
“คารวะผู้อาวุโส!”
จ้าวเฟิงกวาดสายตาผ่าน ทำความเคารพเล็กน้อย
พลังของกองกำลังองค์ชายเก้า เป็นกองกำลังที่สุดยอดที่สุดที่จ้าวเฟิงเคยเห็นในตอนนี้
เซียนเกาหวงผู้นี้คือผู้แข็งแกร่งที่สุดในกองกำลัง ขอบเขตเทวาเร้นลับชั้นต้น แต่ในกองกำลังนี้ยังมีปฐมเซียนอีกสองคน สมาชิกคนอื่นๆ ก็ล้วนเป็นผู้แข็งแกร่งชั้นยอด
“จ้าวเฟิง ได้ยินเรื่องของเจ้ามานาน ส่วนผู้นี้คือหนานกงเซิ่งกระมัง!”
เซียนเกาหวงประเมินชายหนุ่มทั้งสองเบื้องหน้าอย่างละเอียด ไม่กล้าดูถูกแม้แต่น้อย
“ใช่แล้ว!”
หนานกงเซิ่งเอ่ยอย่างเรียบเฉย
“จื่อหัง มีเพื่อนของเจ้าช่วยเหลือ พวกเราก็สามารถบุกไปกวาดล้างกองกำลังต่างเผ่าพันธุ์ข้างหน้าได้แล้ว!”
เซียนเกาหวงเอ่ยเสนอ
เพราะเรื่องของเซียนหมื่นปรากฏการณ์ ตำหนักไท่หวงไม่วางใจต่อความปลอดภัยขององค์ชายเก้า ดังนั้นจึงย้ายเซียนของที่นี่ไป แล้วส่งเซียนเกาหวงที่พลังค่อนข้างแข็งแกร่งมา
“จ้าวเฟิง ขอบใจมาก!”
องค์ชายเก้ายิ้มเอ่ย
หลังจากที่จ้าวเฟิงจากไปไม่นาน องค์ชายส่วนมากก็แอบเคลื่อนย้ายกำลังคน เพิ่มกำลังรบของตน สร้างคุณูปการมากมาย
ยกตัวอย่างเช่นองค์ชายสิบสาม เดิมก็มีการสนับสนุนจากวังเก้านิรยและลัทธิมารพิภพ หลังจากนั้นจ้าวหยูเฟยพลันมาถึง นับแต่นั้น องค์ชายสิบสามก็ใช้อำนาจที่ไม่อาจต้านทานแย่งชิงดินแดนของราชวงศ์ต้าเฉียนกลับมาได้มากมาย เอาชนะเซียนต่างเผ่าพันธุ์ได้ไม่น้อย ผลงานของเขาทำให้เชื้อพระวงศ์ราชวงศ์ต้าเฉียนพอใจเป็นอย่างมาก
สุดท้ายพวกต่างเผ่าพันธุ์ส่งเซียนหมื่นปรากฏการณ์มา ถึงจะทำให้องค์ชายสิบสามหยุดชะงักลง
ส่วนกำลังทหารที่องค์ชายเก้านำทัพอยู่ หลังจากที่จ้าวเฟิงจากไปแล้วก็ไม่ได้สร้างคุณงามความชอบอะไรอีก ค่อยๆ สูญเสียความรุ่งโรจน์ในตอนนั้น บนรายชื่อผลงานการรบมณฑลหลาน อันดับรายชื่อของจ้าวเฟิงดิ่งลง ในตอนนี้อยู่ในอันดับที่สองร้อยเจ็ดสิบสาม
แต่ตอนนี้จ้าวเฟิงกลับมายังสนามรบอีกครั้ง เป็นขอบเขตพลังขั้นเซียนแล้ว และยังพาหนานกงเซิ่งที่ครอบครองพลังเทพปีศาจมาอีกด้วย
ในกองกำลังขององค์ชายเก้า ขวัญกำลังใจทหารเพิ่มขึ้นพุ่งพรวด สมาชิกมากมายในนั้นล้วนติดตามองค์ชายเก้าสู้รบมาจนถึงตอนนี้ พวกเขาอดคิดถึงผลงานการรบอันโชติช่วงในตอนแรกที่บุกตีเมืองต่อเนื่องถึงสองเมือง และโจมตีจนเซียนหมื่นปรากฏการณ์พ่ายแพ้ขึ้นมาไม่ได้
“ออกเดินทางเถอะ!”
องค์ชายเก้ามั่นอกมั่นใจ
จ้าวเฟิงยิ้มน้อยๆ กองกำลังทหารแข็งแกร่งที่มีเซียนสามคน จนถึงตอนนี้คงยังไม่เคยมีปรากฏขึ้นกระมัง ถึงแม้ว่าเช่นนี้จะล่อสายตามากไปหน่อย แต่สิ่งที่จ้าวเฟิงต้องการก็คือการล่อสายตานี่เอง
หากคุนอวิ๋นได้ข่าวของจ้าวเฟิงที่สนามรบ จะต้องรีบมาเป็นแน่ แน่นอนว่ายังมีหยูเฟยด้วย
จากนั้น กองกำลังขององค์ชายเก้าก็เคลื่อนไหวอยู่ในเขตสงคราม ทำลายกองกำลังต่างเผ่าพันธุ์ที่พบเจอทั้งหมด สามารถพูดได้ว่ากวาดเหนือเก็บใต้
เพียงแค่เวลาสิบวัน เขตสงครามนอกเมืองเหมิงก็ถูกบุกไปเป็นพันเป็นหมื่นลี้ เข้าใกล้กับฐานที่มั่นของต่างเผ่าพันธุ์
ในวันนี้ กองกำลังขององค์ชายเก้าหยุดพักผ่อนชั่วคราวที่หุบเขาแห่งหนึ่ง
“ได้ยินมาว่าต่างเผ่าพันธุ์มีการเคลื่อนไหวแล้ว ส่งกำลังรบเซียนมายังเขตสงครามที่นี่...”
“นี่ไม่เกี่ยวกับพวกเราเท่าใดนัก ด้วยพลังของกองกำลังพวกเรา ไม่จำเป็นต้องกังวลเลย!”
ระหว่างสมาชิกในกองกำลังคุยกันตามอารมณ์
พรึ่บ!
กายของจ้าวเฟิงหายมาในมนตราอากาศ จากนั้นจ้าวเฟิงก็หยิบเอาทรัพยากรบางอย่างที่ลอกเลียนแบบขึ้นในช่วงระยะนี้ออกมาจากมิติดวงตาซ้าย
ชั่วขณะต่อมา จ้าวเฟิงเข้าไปในห้วงฝันบรรพกาล
ยามนี้น้ำในสระใจกลางป่าแห้งไปหมดแล้ว ถูกเสืออัคคีปีกทองและผึ้งเบญจพิษใช้ไปจนหมดสิ้น
ในช่วงระยะนี้ จ้าวเฟิงก็มักจะลอกเลียนแบบทรัพยากรล้ำค่าบรรพกาลบ่อยๆ และส่งเข้ามาบางส่วน ตอนนี้พลังทั้งหมดของฝูงเสืออัคคีปีกทองเพิ่มมากขึ้นกว่าในตอนแรกห้าส่วนแล้ว
“โจมตี ‘เผ่าพันธุ์วัวคลั่งพสุธาทลาย’!”
จ้าวเฟิงบัญชาออกไป นำเสืออัคคีปีกทองและผึ้งเบญจพิษบุกโจมตีไปยังเขตพื้นที่ของเผ่าพันธุ์วัวคลั่งพสุธาทลาย
โลกภายนอก กายของจ้าวเฟิงจู่ๆ หายไป ทำให้สมาชิกหลายคนตกใจ
“ได้ยินมาว่าจ้าวเฟิงมีอาวุธเทพชั้นรองชิ้นหนึ่ง ในอาวุธเทพชั้นรองมีโลกมิติส่วนตัวกว้างใหญ่ สามารถเข้าออกได้ตามอารมณ์!”
“ใช่แล้ว อาวุธเทพชิ้นนี้มาจากคฤหาสน์ลับเทพบรรพกาลในมิติเทพลวงตา!”
“ในตอนนั้น ลูกศิษย์อัจฉริยะของขั้วอำนาจมากมายล้วนอยู่ที่นั่น สุดท้ายอาวุธเทพชิ้นนี้กลับมาตกอยู่ในมือผู้อาวุโสจ้าว...”
ในกองกำลังทหาร ราชันและจักรพรรดิที่เคารพบูชาจ้าวเฟิงเป็นอย่างมาก พูดคุยกันถึงเรื่องเขามาตลอดทาง
อีกนานหลังจากนั้น เสียง ‘พรึ่บ’ ดังขึ้น กายของจ้าวเฟิงกลับมายังมิติแห่งนี้
“เตรียมตัวเดินทางได้แล้ว จ้าวเฟิง!”
องค์ชายเก้าเห็นจ้าวเฟิงจัดการธุระเสร็จแล้ว จึงพูดออกมาทันใด
อาศัยช่วงจังหวะที่กองหนุนของต่างเผ่าพันธุ์ยังมาไม่ถึง พวกเขาสามารถยึดครองพื้นที่ได้มากขึ้นอีกนิด สังหารกองกำลังต่างเผ่าพันธุ์บางส่วน ได้รับผลงานการรบมา
จ้าวเฟิงนำวัตถุดิบยาฟื้นฟูไอสวรรค์กับพลังศักดิ์สิทธิ์เทวาเร้นลับบางอย่างออกมาแล้วกินลงไป
“สามารถโจมตีและยึดครอง ‘เผ่าพันธุ์วัวคลั่งพสุธาทลาย’ ได้สำเร็จ ต่อไป ขอเพียงแค่เอาชนะ ‘วานรสายฟ้านภาเพลิง’ ที่แข็งแกร่งที่สุดในป่าส่วนนี้ได้ อาณาเขตป่านี้ก็จะกลายเป็นถิ่นของข้าแล้ว!”
ในใจของจ้าวเฟิงลิงโลด หลังจากที่เอาชนะ ‘เผ่าพันธุ์วัวคลั่งพสุธาทลาย’ แล้ว จ้าวเฟิงจะได้รับทรัพยากรใหม่ไม่น้อย หนึ่งในนั้นมีหินแร่ธาตุดินและวัตถุดิบยามากที่สุด
แต่ทว่า ‘วานรสายฟ้านภาเพลิง’ ที่เป็นเป้าหมายต่อไป จ้าวเฟิงต้องรับมืออย่างระวัง
วานรสายฟ้านภาเพลิงจัดอยู่ในอันดับเก้าพันสี่ร้อยสิบสองของรายชื่อหมื่นเผ่าพันธุ์โบราณ ห่างชั้นกับเสืออัคคีปีกทองและวัวคลั่งพสุธาทลายหลายร้อยอันดับ พลังไม่ธรรมดา
จุดที่ค่อนข้างโชคดีก็คือ จากรายงานของเสืออัคคีปีกทอง ป่าส่วนนี้มีวานรสายฟ้านภาเพลิงเพียงแค่หนึ่งตัวเท่านั้น แต่ว่าพลังของมันกลับทำให้จ่าฝูงของเสืออัคคีปีกทองไม่กล้าเข้าใกล้ กระทั่งสามารถเรียกได้ว่าเป็นผู้ยิ่งใหญ่ในป่าแห่งนี้
“ไม่ได้เห็นกองกำลังทหารต่างเผ่าพันธุ์มานานมากแล้ว!”
เซียนเกาหวงสัมผัสได้ถึงความไม่ชอบมาพากล จู่ๆ ก็เอ่ยขึ้น
“ฮ่าๆ กองกำลังของพวกเราแข็งแกร่งมาก ต่างเผ่าพันธุ์อาจจะทิ้งสนามรบเขตนี้ก็เป็นได้”
“นี่เป็นเพราะผู้อาวุโสจ้าวและผู้อาวุโสหนานกง!”
ในกองกำลัง ราชันบางคนเอ่ยกลั้วหัวเราะ เมื่อติดตามเซียนทั้งสาม พวกเขาแทบจะไม่ต้องทำอะไรก็สามารถได้รับผลงานการรบมากมาย
และในตอนนี้ ทั่วทั้งฟ้าดินพลันมืดมิด ไอสวรรค์ในฟ้าดินล้นทะลักอย่างบ้าคลั่ง พายุฝนสายอัสนีมาเยือนพร้อมๆ กัน
เห็นเพียงแค่ที่ไกลๆ กองกำลังทหารต่างเผ่าพันธุ์เคลื่อนพลมาอย่างรวดเร็ว ผู้นำร่างกายใหญ่โต ดวงตาลายก้นหอยหลากสี ราวกับรวมหมื่นปรากฏการณ์ของฟ้าดินเอาไว้
………………………………………………


[Go To Next Chapter]( ./296.md)