##บทที่ 1030: พลังหมื่นปรากฏการณ์
“นี่มันขอบเขตเทวาเร้นลับชั้นต้น!”
แม่ทัพจำนวนไม่น้อยทางฝั่งมนุษย์ร้องเสียงหลงอย่างตกใจ
“คิดไม่ถึงเลยว่าจะเป็นเทวาเร้นลับชั้นต้น!”
ตาเฒ่าอิงเอ่ยอย่างตื่นตะลึง
จิตใจของยอดฝีมือขั้นแม่ทัพจำนวนมากเหมือนโดนกระแทกเข้าแรงๆ ร่างกายหยุดสั่นเทิ้ม
“จ้าวเฟิง!”
เถี่ยหงหลิงมองไปที่จ้าวเฟิง
เมื่อครู่จ้าวเฟิงเพิ่งพูดเองว่าเขาจะไปรับมือกับเซียนหมื่นปรากฏการณ์ แต่ทายาทเนตรเทพเจ้าขอบเขตเทวาเร้นลับชั้นต้น จ้าวเฟิงจะรับมือไหวหรือ?
แต่เถี่ยหงหลิงกลับพบว่าจ้าวเฟิงสงบนิ่ง ไม่มีท่าทีหวาดกลัว เหมือนเขารู้ถึงพลังแท้จริงของเซียนหมื่นปรากฏการณ์มาตั้งนานแล้ว
‘ไม่ผิดจริงด้วย!’
จ้าวเฟิงใคร่ครวญในใจ
ยามที่เห็นเซียนหมื่นปรากฏการณ์ จ้าวเฟิงก็รู้สึกได้ถึงพลังศักดิ์สิทธิ์เทวาเร้นลับและพลังวิญญาณที่แกร่งกล้าของอีกฝ่าย ทั้งหมดเหนือกว่าขอบเขตพลังของเทวาเร้นลับชั้นแรกเริ่มไปมากแล้ว
ด้วยเหตุนี้นอกจากจ้าวเฟิงแล้ว คนอื่นที่เหลือในที่แห่งนี้แม้แต่จะประมือกับเซียนหมื่นปรากฏการณ์ก็ยังไม่น่าจะเป็นไปได้
เนตรหมื่นปรากฏการณ์คือพลังในชั้นกายเนื้อ กายสายฟ้าศักดิ์สิทธิ์ของจ้าวเฟิงทะลวงถึงขั้นที่หกแล้ว น่าจะมีแรงต้านทานในระดับหนึ่ง เขาถึงกล้าจะประมือกับเนตรหมื่นปรากฏการณ์
ส่วนทางต่างเผ่าพันธุ์ เซียนอั้นโหยว บุตรมังกรวารีที่ห้า และยังมีจักรพรรดิอีกหลายคนต่างขวัญผวาอย่างยิ่ง
เห็นได้ชัดว่าเรื่องที่เซียนหมื่นปรากฏการณ์ทะลวงขอบเขตเทวาเร้นลับชั้นต้น แม้กระทั่งพวกเขาชาวต่างเผ่าพันธุ์เองก็ยังไม่รู้
“เซียนหมื่นปรากฏการณ์ เจ้าทะลวงถึงขอบเขตเทวาเร้นลับชั้นต้นได้ตอนไหน?”
เซียนอั้นโหยวใจเต้นระทึก
ยามเซียนหมื่นปรากฏการณ์อยู่ในขอบเขตเทวาเร้นลับชั้นแรกเริ่มก็อยู่เหนือเซียนช่วงเริ่มต้น สามารถรับมือกับขอบเขตเทวาเร้นลับชั้นต้นได้ แต่ในตอนนี้ คิดไม่ถึงเลยว่าเซียนหมื่นปรากฏการณ์จะทะลวงเทวาเร้นลับชั้นต้น กำลังรบของเขาในตอนนี้จะแข็งแกร่งมากเท่าใด!
“ไม่เสียทีที่เป็นทายาทเนตรเทพเจ้า!”
สตรีผู้ถูกเลือกแห่งเผ่าพันธุ์มนุษย์เหยี่ยวมีสีหน้านับถือ
“ดูสิ ผู้ถูกเลือกมนุษย์รุกเข้าโจมตีเซียนหมื่นปรากฏการณ์ก่อน แกว่งเท้าหาเสี้ยนจริงๆ!”
สตรีมนุษย์งูยิ้มเยาะ มองไปที่จ้าวเฟิงด้วยแววตาดูถูก
วิ้ง แซ่ด!
วินาทีที่จ้าวเฟิงโบยบินออกไป เขาพลันโคจรกายสายฟ้าศักดิ์สิทธิ์ ลายสายฟ้าเก่าแก่สีทองแดงที่ซับซ้อนบนผิวกายเปล่งแสง ร่างกายของเขาก็ขยายใหญ่ขึ้นหลายส่วน กายสายฟ้าที่ไร้ขอบเขตพุ่งปะทะพายุหิมะรอบบริเวณจนแตกกระจายออกทั้งหมด
“มีแค่เจ้าคนเดียวก็คิดจะเข้ามาขวางข้างั้นหรือ?”
แววตาเซียนหมื่นปรากฏการณ์เรียบนิ่ง จ้องไปที่จ้าวเฟิง
พลังธรรมชาติที่ไร้รูปร่างล้อมรอบตัวจ้าวเฟิง
บนร่างเขาปรากฏชั้นน้ำแข็งเกาะตัว ทุกสิ่งรอบบริเวณถูกแช่แข็ง
“ข้ายิ่งอยากจะเอาชนะเจ้า!”
จิตต่อสู้ในดวงตาจ้าวเฟิงลุกโชน
แกรก!
ชั้นน้ำแข็งทั้งหมดรอบตัวจ้าวเฟิงแตกละเอียดจนหมด แก่นแท้พลังสายฟ้ากระแทกออกมา
“ฮ่าๆ เจ้ามนุษย์โง่งม!”
เซียนหมื่นปรากฏการณ์หัวเราะเสียงดัง
จ้าวเฟิงพลันแผ่แก่นแท้พลังสายฟ้าออกมา ตอนที่กระทบถึงเซียนหมื่นปรากฏการณ์ พายุหิมะนับไม่ถ้วนรวมตัวกันแน่นอยู่เบื้องหน้าเขา กลายเป็นปราการน้ำแข็งในทันที
โครม แซ่ด!
วินาทีที่ปราการน้ำแข็งปรากฏขึ้น จ้าวเฟิงพุ่งทะลวงผ่านโดยตรง โคจรแก่นแท้กายสายฟ้าศักดิ์สิทธิ์และพลังวายุอัสนีธาตุไฟ ปะทะอย่างรุนแรงในทันใด
เพล้ง!
ปราการน้ำแข็งเบื้องหน้าเซียนหมื่นปรากฏการณ์แหลกละเอียด แต่ด้านหลัง ร่างของเซียนหมื่นปรากฏการณ์มีเส้นสายฟ้าวายุสว่างเจิดจ้า ประหนึ่งเกราะวายุอัสนี เข้าต้านทานระลอกการโจมตีและแรงกดดันจากแก่นแท้พลังของจ้าวเฟิงเอาไว้ทั้งหมด
“เจ้าทำร้ายข้าไม่ได้เลยแม้แต่น้อยนิด แต่ตอนนี้ข้าฝังศพเจ้าได้แล้ว!”
เซียนหมื่นปรากฏการณ์ที่ทั่วร่างปกคลุมด้วยเกราะพลังเหมันต์ จ้องเขม็งมายังจ้าวเฟิง
“หอกเหมันต์!”
พรึ่บ!
เบื้องหน้าเซียนหมื่นปรากฏการณ์ปรากฏน้ำวนหลากสีสายหนึ่ง ดูดซึมพลังธรรมชาติในฟ้าดินอย่างรวดเร็ว และสาดซัดพลังเหมันต์ที่แช่แข็งทุกสรรพสิ่งออกมา
เปรี๊ยะ เปรี๊ยะ!
ทันใดนั้นเอง หอกน้ำแข็งที่ส่องประกายสว่างราวหิมะ หอบพลังหนาวเหน็บอันน่าตื่นตะลึงออกมาจากน้ำวนนั้น
ทุกที่ที่หอกเหมันต์ผ่านไป อากาศและพายุหิมะทั้งหมดถูกแช่แข็ง แต่หอกเหมันต์กลับทะลวงผ่านในความหนาวเหน็บเหมือนไม่ได้รับผลกระทบแม้แต่น้อย
“พลังเหมันต์แข็งแกร่งยิ่ง!”
ในวินาทีนั้น สายเลือดและปราณที่แท้จริงในร่างจ้าวเฟิงโคจรได้เชื่องช้าเกินจะเปรียบ แม้แต่การกระทำก็ยังโดนต้านทานพอควร
“วายุอัสนีธาตุน้ำ หอกจักรพรรดิเหมันต์!”
จ้าวเฟิงโคจรสายเลือดวารีเหมันต์ที่ซุกซ่อนอยู่ภายในร่าง และโคจรปราณแท้จริงวายุอัสนีธาตุไฟในมิติแก่นผลึกไปพร้อมกัน
ของเหลวเย็นยะเยือกสีฟ้าชั้นหนึ่งปกคลุมทั่วร่างจ้าวเฟิง ก่อตัวเป็นเกราะรบเหมันต์วารีสีฟ้า
เกราะรบเหมันต์วารีมีอัสนีระลอกเล็กๆ กระเพื่อม แปรเปลี่ยนหลากหลาย เมื่อสอดประสานกับกายสายฟ้าศักดิ์สิทธิ์แล้ว การต้านทานพลังเหมันต์ก็แข็งแกร่งเพิ่มขึ้นมาก
“เจ้าหนุ่มนี่ยังมีสายเลือดวารีเหมันต์ด้วย!”
เซียนหมื่นปรากฏการณ์ขมวดคิ้วมุ่น
ตอนที่ประมือกับจ้าวเฟิง เขาพบว่าอีกฝ่ายชำนาญเสวียนอ้าววายุ อัสนี และอัคคี
หรือพูดได้ว่าจ้าวเฟิงมีแรงต้านทานต่อพลังธรรมชาติของทั้งสามธาตุนี้ในระดับหนึ่ง ดังนั้นเซียนหมื่นปรากฏการณ์ถึงเลือกใช้พลังเหมันต์
คิดไม่ถึงเลยว่าจู่ๆ จ้าวเฟิงจะมีสายเลือดวารีเหมันต์โผล่ออกมาอีก ปราณแท้จริงยังแฝงไปด้วยเสวียนอ้าวธาตุน้ำด้วย
“หมัดศักดิ์สิทธิ์อัสนี!”
จ้าวเฟิงกระตุ้นกายสายฟ้าศักดิ์สิทธิ์จนถึงขีดสุดเพื่อต่อต้านพลังเหมันต์ ก่อนพลันส่งหมัดหนึ่งออกมาโจมตีหอกเหมันต์มากมายที่โบยบินมา
ตูม!
พลังเหมันต์กลุ่มหนึ่งระเบิดออก
“นี่คือ?”
จ้าวเฟิงรีบถอยร่น
ถึงแม้ว่าหอกเหมันต์ถูกเขาทำลายลงไป แต่พลังหนาวเหน็บที่ระเบิดออกมายังคงมีพลานุภาพน่ากลัวอยู่
เกราะรบเหมันต์วารีสีฟ้าเข้มบนร่างถูกแช่แข็งทันใด พลังเหมันต์แทรกซึมเข้าไปในแก่นแท้กายสายฟ้าศักดิ์สิทธิ์ของเขา
“พลังเหมันต์แปรเป็นน้ำ!”
จ้าวเฟิงโคจรวายุอัสนีธาตุน้ำและสายเลือดวารีเหมันต์ เกราะรบสีฟ้าเข้มที่โดนแช่แข็งบนร่างค่อยๆ ดูดซึมพลังเหมันต์กลุ่มนั้นจนกลายเป็นเกราะม่านน้ำ
“ปฐมเซียนมนุษย์สามารถรับกระบวนท่านี้ของข้าได้ก็ไม่เลวมากแล้ว ต่อจากนี้เจ้าก็ตายอย่างสงบได้!”
แววตาเซียนหมื่นปรากฏการณ์ฉายแววชั่วร้าย
ในบรรดาผู้ถูกเลือกขั้นปฐมเซียนของเผ่าพันธุ์ครึ่งมนุษย์ ไม่มีใครคลี่คลายกระบวนท่านี้ของเขาได้
พลังของจ้าวเฟิงทำให้จิตสังหารของเซียนหมื่นปรากฏการณ์แรงกล้ามากขึ้น
“พูดไร้สาระเสียจริง!”
แววตาจ้าวเฟิงเคร่งขรึม ในดวงตาซ้ายทะลักเจตจำนงดวงตาที่น่าสะพรึงขวัญออกมา
ในกายวิญญาณอัสนี พลังวิญญาณจำนวนมหาศาลทะลักออกจากในดวงตาซ้าย
“เพลิงอัสนีวายุเนตรเทพเจ้า!”
ในดวงตาซ้ายจ้าวเฟิง เพลิงพลังดวงตาน่าสะพรึงหลั่งไหลออกมา แสงม่วงแวววาวไหลวน ระลอกอัสนีเทวะดำมืดขยับไหว
โครม——
เพลิงอัสนีทมิฬที่โปร่งแสงกลุ่มหนึ่งพร้อมกลิ่นอายอัสนีเทวะทำลายล้างระเบิดอยู่เหนือศีรษะเซียนหมื่นปรากฏการณ์
กระบวนท่า ‘เพลิงอัสนีวายุเนตรเทพเจ้า’ ของจ้าวเฟิงเป็นการโจมตีวิญญาณเพียงอย่างเดียว โดยมีพลังอัสนีเทวะเป็นหลัก เพราะเขาเองก็รู้ว่ายากที่จะทำลายกายเนื้อของเซียนหมื่นปรากฏการณ์
“จิ๊…อ๊าก!”
เซียนหมื่นปรากฏการณ์ร้องอย่างเจ็บปวด
เขาคิดไม่ถึงเลยว่าจ้าวเฟิงจะสำแดงวิชาดวงตาวิญญาณ ส่วนพลังอัสนีเทวะที่แฝงอยู่ภายในก็สร้างอาการบาดเจ็บต่อวิญญาณของเขาได้ส่วนหนึ่ง
“เจ้าเด็กนี่!”
เซียนหมื่นปรากฏการณ์เผยสีหน้าเจ้าเล่ห์
เขากลับโดนจ้าวเฟิงโจมตีบาดเจ็บเพราะประมาท นี่เป็นสิ่งที่เขาไม่อาจจะอภัยให้ได้
‘มีผลลัพธ์ไม่มากนัก!’
ใจจ้าวเฟิงหนักอึ้งเล็กน้อย
เซียนหมื่นปรากฏการณ์ทะลวงผ่านขอบเขตเทวาเร้นลับชั้นต้น ด้วยศักยภาพที่แฝงอยู่ในเนตรเทพเจ้าและพรสวรรค์ของตัวเขาเอง พลังดวงวิญญาณย่อมไม่อ่อนแอนัก ถ้าหากไม่ใช่เพราะการโจมตีวิญาณของจ้าวเฟิงแฝงพลังอัสนีเทวะ เกรงว่าจะทำร้ายเขาได้ไม่ถึงเศษเสี้ยว
“แย่ล่ะ!”
จ้าวเฟิงสัมผัสได้ถึงกลิ่นอายที่อันตรายกลุ่มหนึ่ง
เปรี๊ยะ แซ่ด!
จ้าวเฟิงสำแดงวิชาปีกอัสนีโบยบิน โบยบินไปไกลอย่างรวดเร็ว
“จะหนีไปไหน เจ้ามนุษย์ชั่ว!”
เซียนหมื่นปรากฏการณ์ตะโกนก้อง พลังธรรมชาติในฟ้าดินทั้งหมดทะลักออกมาอย่างแน่นหนา
“แข็งแกร่งนัก ห้วงความคิดหนึ่งก็ส่งผลต่อปรากฏการณ์ต่างๆ ในฟ้าดิน!”
ความเร็วของจ้าวเฟิงชะงักไปเมื่อถูกขัดขวางจากพลังหมื่นปรากฏการณ์ในฟ้าดิน ความเร็วลดลงไปเหลือเพียงเจ็ดส่วนจากเวลาปกติ
ส่วนฝ่ายหลัง เมื่อเซียนหมื่นปรากฏการณ์ได้รับความช่วยเหลือจากพลังธรรมชาติก็ทะยานไปหาจ้าวเฟิง
หลังจากเซียนหมื่นปรากฏการณ์จากไปแล้ว ในสนามรบด้านล่าง กำลังทหารและแม่ทัพจำนวนมากรู้สึกได้ว่าอุณหภูมิในฟ้าดินเพิ่มสูงขึ้นเสี้ยวหนึ่ง จึงถอนหายใจอย่างโล่งอก
ขนาดพวกต่างเผ่าพันธุ์ที่เตรียมตัวไว้นานแล้วยังต้านทานพลังเหมันต์กลุ่มนี้ไม่ไหว
“เจ้ามนุษย์คนนี้กลับทำร้ายเซียนหมื่นปรากฏการณ์ได้!”
เซียนอั้นโหยวมีสีหน้าตื่นตะลึงเล็กน้อย
บึ้ม!
เงายักษ์สีทองสายหนึ่งโจมตีเซียนอั้นโหยว กลิ่นอายสายเลือดปั่นป่วนที่น่าสะพรึงกลัวทำให้
สีหน้าของเซียนอั้นโหยวเคร่งขรึม ฟาดพลังศักดิ์สิทธิ์สีเทาเข้มออกมา
“ระเบิดเพลิงเลือด!”
ฟู่ ฟุ่บ ฟุ่บ!
อีกฟากหนึ่ง เถี่ยหงหลิงตวัดพระจันทร์เสี้ยวที่มีโลหิตปะทุไปที่ร่างเซียนอั้นโหยว
“เจ้าเด็กนั่นยังไม่ตายอีกหรือ?”
สตรีผู้ถูกเลือกเผ่าพันธุ์มนุษย์เหยี่ยวมีสีหน้าตื่นตะลึง
พลังของเซียนหมื่นปรากฏการณ์ทำให้จิตใจนางสั่นไหวหวาดกลัว ถึงขั้นที่ไม่กล้าจะประมือกับอีกฝ่าย
แต่ผู้ถูกเลือกขั้นปฐมเซียนฝ่ายมนุษย์กลับสามารถต่อกรกับเซียนหมื่นปรากฏการณ์ และยังหลอกล่ออีกฝ่ายไปได้ด้วย
“จ้าวเฟิงหลอกล่อเซียนหมื่นปรากฏการณ์ไป!”
ตาเฒ่าอิงเข้าใจในเจตนาของจ้าวเฟิง
ต่อสู้กับเซียนหมื่นปรากฏการณ์ในบริเวณใกล้เคียงสนามรบ ไม่ต้องสงสัยเลยว่าจะส่งผลเสียต่อกำลังทหารในฟากขององค์ชายเก้า
แต่จ้าวเฟิงจะต้านทานเซียนหมื่นปรากฏการณ์ไหวหรือ?
เปรี๊ยะ แซ่ด!
จ้าวเฟิงพุ่งทะยานในพลังหนาวเหน็บอย่างยากลำบาก
“พลานุภาพของเนตรหมื่นปรากฏการณ์แข็งแกร่งเกินไปแล้ว!”
จ้าวเฟิงใช้พลังทั้งหมดโบยบินไป ถอนหายใจอย่างตื่นตระหนก
ทุกอริยาบถของเซียนหมื่นปรากฏการณ์ ต่างก็สามารถกระตุ้นพลังธรรมชาติในฟ้าดินได้
ถ้าหากจ้าวเฟิงไม่หลอกล่ออีกฝ่ายไป เกรงว่าไม่นานเท่าไหร่ พลังธรรมชาติที่หนาวเหน็บสุดขีดจะสังหารกำลังรบในขั้นพลทหารของฟากมนุษย์
“เหอะ ฟ้าดินทั้งหมดเป็นพลังของข้า เจ้าหนีไม่พ้นหรอก!”
เซียนหมื่นปรากฏการณ์แค่นเสียงเย็น ก่อนสะบัดฝ่ามือ
เปรี๊ยะ!
พลังศักดิ์สิทธิ์เทวาเร้นลับหลากสีโจมตีจ้าวเฟิงทันที
จ้าวเฟิงอาศัยพลังของดวงตาเทพเจ้า คาดเดาล่วงหน้าและหลบการโจมตี
แต่พลังศักดิ์สิทธิ์เทวาเร้นลับหลากสีที่กวาดผ่านข้างกายจ้าวเฟิงพลันเปลี่ยนเป็นสีเขียวหยก เถาวัลย์อวบอ้วนยาวหลายจั้งเส้นหนึ่งยื่นออกมาจากภายใน เถาวัลย์ยักษ์แยกออกเป็นเถาวัลย์นับไม่ถ้วน ห่อหุ้มทั่วร่างจ้าวเฟิงไว้
“นี่ก็คือพลังหมื่นปรากฏการณ์?”
จ้าวเฟิงเผยสีหน้าตื่นตะลึง
ว่ากันว่า พลังหมื่นปรากฏการณ์ของเนตรหมื่นปรากฏการณ์สามารถเปลี่ยนแปลงพลังธรรมชาติใดๆ ในฟ้าดินได้ในพริบตา
“แย่แล้ว ยังดูดซึมไอสวรรค์และปราณชีวิตของข้าอยู่!”
จ้าวเฟิงโคจรกายสายฟ้าศักดิ์สิทธิ์ แต่พบว่าไม่อาจสลัดพันธนาการจากเสวียนอ้าวธาตุไม้ที่แกร่งกล้าได้ เถาวัลย์นี้ยังดูดซึมเอาแก่นสารชีวิตของเขา ลดทอนพลังไม่หยุด
“วายุอัสนีธาตุไม้!”
จ้าวเฟิงกระตุ้นพลังวายุอัสนีในมิติแก่นผลึกอีกครั้ง
ทันใดนั้นเอง ระลอกอัสนีธาตุไม้สีเขียวเข้มชั้นหนึ่งปรากฏนอกกายจ้าวเฟิง รักษาอาการบาดเจ็บของเขา
จ้าวเฟิงผสานพลังวายุอัสนีธาตุไม้เข้าไปในเถาวัลย์ พลังอัสนีในวายุอัสนีธาตุไม้ทำให้เถาวัลย์เหล่านี้เป็นอัมพาต
ผัวะ!
จ้าวเฟิงสลัดออกจากการเกาะกุมของเถาวัลย์ที่อ่อนแรงลงไป
“เสวียนอ้าวธาตุไม้!”
เซียนหมื่นปรากฏการณ์ที่ตามมาขมวดคิ้วมุ่น
เขาเป็นผู้สืบทอดเนตรหมื่นปรากฏการณ์ พลังธรรมชาติในฟ้าดินถูกควบคุมโดยเขา
แต่เด็กหนุ่มตรงหน้ากลับสามารถควบคุมพลังธาตุจำนวนมากเช่นนี้ นี่คิดจะแย่งชิงอำนาจในการควบคุมธรรมชาติของเขาหรือ?
ดวงตาเซียนหมื่นปรากฏการณ์เพ่งมองเล็กน้อย พลังธาตุไม้ที่ถูกจ้าวเฟิงทำลายกลายเป็นทะเลเพลิงพวยพุ่ง ล้อมรอบร่างจ้าวเฟิงเอาไว้
ฟู่!
เซียนหมื่นปรากฏการณ์สะบัดพลังศักดิ์สิทธิ์หมื่นปรากฏการณ์ออกมาอีกครั้ง พลังศักดิ์สิทธิ์เทวาเร้นลับหลากสีเปลี่ยนเป็นสีเหลืองเข้ม กลายเป็นฝุ่นธุลีกระจายในอากาศ
จ้าวเฟิงที่ถูกห้อมล้อมด้วยทะเลเพลิงพลันรู้สึกได้ถึงแรงกดดันอย่างหนักหน่วงราวเขาไท่ซาน
แต่นอกเหนือจากแรงดึงดูดแล้ว ยังมีแรงต้านทานที่แข็งแกร่งประเภทหนึ่ง จ้าวเฟิงเหมือนโดนฝังลงไปใต้ดิน คิดจะกระดิกตัวตามใจคิด ยังต้องใช้พลังมหาศาลเพื่อสลัดพันธนาการจากแรงดึงดูดและเสวียนอ้าวดิน!
นอกจากนั้น ไฟให้กำเนิดดิน พลังไฟที่ร้อนแรงยังสามารถเพิ่มพลังฝุ่นธุลีสีเหลืองเข้ม ทำให้พลานุภาพการรัดตรึงและแรงดึงดูดเพิ่มขึ้นอีกครั้ง
..............................


[Go To Next Chapter]( ./268.md)