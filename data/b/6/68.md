##บทที่ 831: พบเจอ
เบื้องหน้าของปากถ้ำดำมืดรูปร่างมังกร กองกำลังยอดฝีมือของขั้วอำนาจระดับสูงต่างก็กำลังมาถึงกันติดๆ
กลุ่มสองคนอย่างจ้าวเฟิงและหนานกงเซิ่งค่อนข้างเห็นได้ยาก
“เป็นหัวขโมยสองคนนี้! แม้กระทั่งพวกเราเชื้อพระวงศ์ต้าเฉียนยังกล้าปล้นชิง ทำให้เอาเกียรติยศของราชวงศ์ไปไว้ที่ไหนกัน!”
‘องค์ชายสิบสาม’ ในชุดนักรบสีม่วงทองเอ่ยอย่างเคียดแค้น
ในเวลานี้
กำลังคนของราชวงศ์ต้าเฉียนมารวมตัวกันในที่แห่งนี้ เป็นความแข็งแกร่งที่ไม่เคยมีปรากฏมาก่อน
องค์ชายแปด องค์ชายเก้า องค์ชายสิบสาม องค์ชายทั้งสามรวมตัวกัน แล้วยังมีลั่วจุนกับผู้เฒ่าหน้าเหี่ยวและคนอื่นๆ ที่เป็นยอดฝีมือขั้นราชันระดับลึกซึ้ง
“พี่แปด พี่เก้า อย่าปล่อยให้หัวขโมยสองคนนี้ฉกชิงเอาผลประโชน์จากคฤหาสน์ลับเทพบรรพกาลไปได้ ก่อนที่จะสำรวจคฤหาสน์ ไม่สู้ร่วมมือกันกับกลุ่มคนต่างๆ สังหารพวกเขาก่อนดีกว่า”
ใบหน้าขององค์ชายสิบสามเผยแววอำมหิต เอ่ยกำกับอยู่ด้านข้าง
ก่อนหน้านี้ ในขณะที่อยู่ในซากเมืองโบราณ กลุ่มที่องค์ชายสิบสามอยู่เคยเผชิญกับการปล้นชิงจาก ‘มารคู่ผมม่วง’ ทำให้องค์ชายสิบสามโกรธเกรี้ยวอย่างมาก
แต่ที่น่าโมโหก็คือ หลายครั้งที่ร่วมมือกันล้อมสังหาร ‘มารคู่ผมม่วง’ ฝ่าทะลวงออกไปได้ทุกครั้ง
ดูจากสถานการณ์แล้ว พวกเขาเหมือนว่าเก่งกล้าสามารถ ชื่อเสียงอื้อฉาวไปไกล
เมื่อเผชิญหน้ากับการเสนอแนะอย่างเกรี้ยวกราดขององค์ชายสิบสาม องค์ชายแปดและองค์ชายเก้ามองหน้ากันไปมา เกิดความสงสัยอยู่บางส่วน
“เป็นพวกเขา…”
แววตาขององค์ชายเก้าแข็งกระด้าง จ้องเขม็งไปที่เด็กหนุ่มผมม่วงหนึ่งในนั้น
ในตอนแรกที่เผชิญกับการไล่ล่าสังหารจาก ‘ราชามังกรวารี’ เว่ยจิ้ง เด็กหนุ่มผู้นี้ใช้เขตแดนพรสวรรค์ของราชามังกรวารีมาฝึกฝนแก่นแท้ร่างกาย แล้วยังล่าถอยไปอย่างปลอดภัยได้
ถ้าหากไม่ได้การชี้นำจากเด็กหนุ่มคนนี้ เขาคงไม่สามารถรอดชีวิตมาจนถึงตอนนี้ได้
กับจ้าวเฟิงแล้ว ความคิดขององค์ชายเก้าช่างสับสน
เด็กหนุ่มคนนี้ประหนึ่งอยู่ภายในหมอกควันหนา แปลกประหลาดจนในวันนี้ก็ยังมองไม่ขาด
องค์ชายแปดและลั่วจุนมีสีหน้าหวาดระแวง
การปรากฏตัวของจ้าวเฟิงทำให้คนทั้งสองสัมผัสได้ถึงความยุ่งยาก และยังเกิดความรู้สึกรังเกียจและไร้เรี่ยวแรงอย่างประหลาดด้วย
หลายวันก่อนนี้
ในสุสานใต้ดิน องค์ชายแปด ลั่วจุน และคู่หูโจรผมม่วงยังเคยร่วมมือกันมาก่อน ผลสุดท้ายคือฉวยโอกาสอะไรไม่ได้ แล้วยังเกือบถูกทำร้ายด้วย
“เฮอะ! น้องเก้า เรื่องที่จะรับมือกับ ‘มารคู่ผมม่วง’ จำต้องวางแผนในระยะยาว ตอนนี้ยังไม่ใช่โอกาสที่เหมาะสมที่สุด” องค์ชายแปดเอ่ยเสียงเบา
ถึงแม้ว่ากำลังคนของเชื้อพระวงศ์ในตอนนี้แข็งแกร่งอย่างมาก แต่ว่ายังมีศัตรูที่แกร่งกล้าอย่างวังลอยฟ้าและหอกระบี่ฟ้าเป็นต้น
“ถูกต้อง! ตอนนี้ที่สำคัญที่สุดคือร่วมมือกันวางแผนเรื่อง ‘คฤหาสน์ลับเทพบรรพกาล’ ”
องค์ชายเก้าเอ่ยอย่างเห็นด้วย
องค์ชายแปดกับองค์ชายเก้าเห็นพ้องต้องกันอย่างรวดเร็ว คล้ายยังคงหวาดระแวงในคู่หูโจรผมม่วงอยู่บ้าง
ฝั่งราชวงศ์ยังเป็นเช่นนี้ ขั้วอำนาจอื่นๆ อย่าง ตระกูลเจียง จวนหยวนกง และตระกูลจี จึงต้องเพิ่มความหวาดระแวงและเตรียมพร้อมให้มาก
“พวกเจ้า…” องค์ชายสิบสามรู้สึกถึงความผิดปกติ
การรับมือกับมารคู่ผมม่วงเป็นการรักษาเกียรติยศชื่อเสียงของราชวงศ์เอาไว้ เหตุใดพี่ชายทั้งสองคนไม่กระตือรือมากนัก และยังมีท่าทีหลบเลี่ยงอีกด้วย
“องค์ชายสิบสาม อย่าเพิ่งใจร้อนไป! จะรับมือกับคู่หูโจรสองคนนี้จำต้องรอโอกาสที่เหมาะสมเสียก่อน”
ผู้เฒ่าหน้าเหี่ยวที่อยู่อีกฟากสังเกตความรู้สึกผ่านสีหน้า บวกกับการวิเคราะห์ข่าวสารส่วนหนึ่ง จึงทำให้คาดเดาสาเหตุได้ไม่ยากเย็นนัก
เห็นได้ชัดว่า ชื่อเสียงชั่วร้ายของมารคู่ผมม่วงโด่งดัง สามารถพูดได้ว่าเป็นกระดูกชิ้นโตที่ขวางคออยู่
‘คู่หูโจร’ พวกนี้ไม่ลงมือปล้นชิงของคนอื่นก่อน ก็นับว่าเป็นเรื่องโชคดีแล้ว ไม่ต้องพูดถึงเรื่องโจมตีเขาเลย
“ซินอู๋เหิน!”
ด้านหน้าของปากทางเข้ารูปมังกรมีเสียงตะโกนเบาๆ
มองเห็นแต่ชายหนุ่มเสื้อดำ โผบินมาอย่างรวดเร็วรุนแรง และร่อนลงบนพื้นอย่างช้าๆ
“พี่ซิน ยินดีที่จะร่วมมือกับพวกเราหรือไม่ หอหกดาราของข้ายินดีแบ่งผลประโยชน์ให้สี่ส่วน…”
“ซินอู๋เหิน! ตัวของเจ้าเองเดิมก็เป็นคนของราชวงศ์ รีบมาเข้าร่วมกับพวกเราเร็ว”
ผู้นำของกองกำลังส่วนหนึ่งในที่นั้น ดวงตาสว่างเป็นประกาย ต่างก็เอ่ยเชิญชวนกันไม่ขาด
กองกำลังของสำนักสามดาวหนึ่งในนั้น ถึงขั้นยินยอมแบ่งผลประโยชน์ให้ถึงหกส่วน
ระดับความเป็นที่ต้องการตัวของซินอู๋เหินอยู่เหนือการคาดเดายิ่งนัก
ในทางกลับกัน ‘มารคู่ผมม่วง’ ก็ทำให้คนหลีกหนีไปเท่าที่จะทำได้ และยังระแวดระวังคนทั้งสองมาก
แนวทางปฏิบัติของซินอู๋เหินและมารคู่ผมม่วงตรงกันข้ามทั้งหมด
“ขอบคุณในเจตนาดีของทุกคน ข้ายังไม่ได้คิดดีๆ ว่าในที่สุดแล้วจะเข้าร่วมกับฝ่ายไหน”
ซินอู๋เหินเอ่ยปฏิเสธแต่ละฝ่ายอย่างราบเรียบ
ผู้นำกองทัพของแต่ละสำนักบางคนมีสีหน้าเสียดาย แต่ก็ไม่อาจจะบีบบังคับ
“บนตัวของเด็กคนนี้มีท่วงท่าของปรมาจารย์อยู่ ความสำเร็จในอนาคตไม่อาจจะประเมินได้เลย…”
เซียนกระบี่หนวดขาวแห่งหอกระบี่ฟ้าประเมินซินอู๋เหิน สีหน้าเผยแววชื่นชม
แต่ทว่า ถึงจะเป็นคำเชื้อเชิญของ ‘หอกระบี่ฟ้า’ ก็ตามแต่ ซินอู๋เหินก็เอ่ยปฏิเสธอย่างง่ายดาย ไม่ลังเลเลยแม้แต่น้อย
“พี่จ้าว”
หลังจากที่ซินอู๋เหินยืนขึ้นด้วยท่าทีสับสน จึงเอ่ยทักทาย ‘มารคู่ผมม่วง’ ที่คนเพียรหลีกหนี
พูดให้ถูกต้องก็คือ ฝ่ายตรงข้ามที่เขาเอ่ยทักทายเป็นเด็กหนุ่มผมม่วงคนนั้นต่างหาก
ด้วยเพราะทั้งสองมาจากบ้านเกิดเดียวกัน เคยเป็นคู่ต่อสู้ที่มีฝีมือสูสีกันมาก่อน
ขั้วอำนาจที่อยู่ในเหตุการณ์ดังกล่าวต่างเหลือบตามอง
เด็กหนุ่มผมม่วงคนนั้นมีประวัติความเป็นมาอย่างไรกันแน่ แม้กระทั่งซินอู๋เหินยังรู้จักกับเขา และยังเอ่ยทักทายก่อนด้วย
อีกทั้งบนใบหน้าของซินอู๋เหินยังฉายแววสับสนและระมัดระวัง
“หรือว่า ‘จ้าวเฟิง’ ที่เป็นหนึ่งในมารคู่ผมม่วงและซินอู๋เหินเป็นคนในระดับเดียวกันงั้นหรือ?”
กลุ่มกำลังยอดฝีมือและขั้วอำนาจอย่างตระกูลเจียง ตระกูลจี ตระกูลเฉา ต่างก็คาดเดาอย่างลับๆ
“เขาแข็งแกร่งมากกว่าที่คาดเดานัก”
จีหลานที่เคยโดนดวงตาเทพเจ้าโต้กลับ บนใบหน้าของนางเต็มไปด้วยความตื่นตกใจ
ไม่ว่าจะพูดอย่างไร ความชั่วร้ายลี้ลับของมารคู่ผมม่วงก็ได้ตราตรึงเข้าไปในจิตใจของคนทั้งหมด
แม้กระทั่งองค์ชายสิบสามผู้นั้นก็อดคิดเช่นนั้นไม่ได้ “ดูๆ ไปแล้วมารคู่ผมม่วงแข็งแกร่งกว่าที่คาดเดาเอาไว้เสียอีก มิน่าล่ะ องค์ชายทั้งสองจึงไม่ค่อยกระตือรือร้นเท่าไหร่นัก…”
สวบ สวบ!
ในเวลานี้เอง ปรากฏกองกำลังยอดฝีมือที่แกร่งกล้าอีกกลุ่มหนึ่ง เร่งรุดมายังบริเวณปากถ้ำรูปร่างมังกร
สตรีชุดม่วงผู้งดงามโดดเด่นที่อยู่ด้านหน้าของกองกำลังดังกล่าว ดึงดูดสายตาของคนทั้งหมด
“เป็นตระกูลตวนมู่!”
“จ้าวหยูเฟย! ลูกหลานต่างแซ่ของตระกูลตวนมู่ ผู้อาวุโสสูงสุดของตระกูลรับเป็นธิดาบุญธรรม ว่ากันว่าสตรีนางนี้มีสายเลือดเผ่าพันธุ์วิญญาณ…”
คนส่วนหนึ่งตรงนั้นพูดคุยกัน
คนจำนวนมากเพิ่งจะเคยพบเจอสตรีผู้ที่โดดเด่นงดงามนางนี้เป็นครั้งแรก
“จ้าวหยูเฟย…สายเลือดเผ่าพันธุ์วิญญาณ! ท่านอาจารย์เคยบอกว่า นางจะเป็นศัตรูที่เก่งกาจของข้าในอนาคต ด้วยสายเลือดของนางได้กำหนดเอาไว้ว่าจะโดดเด่นเกินกว่าใคร”
เซวียนหยวนเหวินตั้งใจประเมินค่าคนคนหนึ่งเป็นครั้งแรก
สตรีที่ปรากฏขึ้นในครรลองสายตางดงามเหนือผู้ใด บริสุทธิ์สะอาดไร้ซึ่งมลทิน ผิวพรรณเปล่งแสงสว่างน้อยๆ เป็นดั่งเซียนหยกเหมันต์สูงส่งที่มีชีวิต
ถึงแม้ว่าจะเป็นเซวียนหยวนเหวินที่มองเห็นความงามชั้นยอดมามากมายในสำนักสี่ดาว ก็ยังคงตกตะลึงในความงามอย่างยิ่งยวดนี้
“น้องหยูเฟย!”
องค์ชายสิบสามดวงตาเป็นประกาย ใบหน้าฉายแววยินดีและเดินไปต้อนรับเป็นคนแรก
ขั้วอำนาจต่างๆ ในที่ดังกล่าวล้วนรู้ข่าวโคมลอยระหว่างจ้าวหยูเฟยและองค์ชายสิบสามชัดเจนอย่างมาก
ในอนาคต คนทั้งสองนี้มีความเป็นไปได้ที่จะกลายเป็นคู่ครองกัน
นี่ไม่เพียงแต่เป็นการสมรสที่เกิดขึ้นจากเจตนาของจักรพรรดิศักดิ์สิทธิ์ ยังมีการผลักดันจากอำนาจที่มองไม่เห็นอีกด้วย
เมื่อมอง ‘นางในฝัน’ เดินเข้ามาใกล้เรื่อยๆ ถึงแม้ว่าองค์ชายสามจะทุ่มเทความสามารถทั้งหมด ก็ยากจะปกปิดความหลงใหลในความงามที่ฉายออกมาในแววตา
ในส่วนลึกของจิตใจ เขามองสตรีที่สมบูรณ์พร้อมและงดงามค่าควรเมืองผู้นี้เป็น ‘คู่หมั้น’ ของตนไปแล้ว
แต่ว่า
เหตุการณ์ที่ทำให้คนคาดคิดไม่ถึงก็เกิดขึ้น
สตรีชุดม่วงผู้สง่างามสะสวยเหมือนมองไม่เห็นองค์ชายสิบสามอย่างนั้น นัยน์ตากระจ่างใสจับจ้องไปที่คนผู้หนึ่ง
นี่มันเรื่องอะไรกัน?
ตระกูลตวนมู่ เชื้อพระวงศ์ รวมไปถึงอัจฉริยะยอดฝีมือของสำนักและตระกูลต่างๆ ก็รู้สึกว่ามีบางอย่างที่ไม่ถูกต้อง
ตำแหน่งที่จ้าวหยูเฟยจ้องไปนั้นคือมารคู่ผมม่วง
“เป็นคู่หูโจรอีกแล้ว!”
“หรือว่ามารคู่ผมม่วงนั่นยั่วโทสะจ้าวหยูเฟยเข้า…”
ยอดฝีมือในที่นั้นตาโตอ้าปากค้าง
“หยูเฟย วางใจเถิด! ข้าจะช่วยเจ้าลงโทษเจ้าหัวขโมยสองคนนี้อย่างหนักแน่นอน!” องค์ชายสิบสามยิ้มกว้าง เผยสีหน้าเชื่อมั่นในตนเอง
เพื่อที่จะช่วงชิงหัวใจของนางในฝันมา ต่อให้เขาต้องจ่ายค่าตอบแทนจำนวนมากเท่าไหร่ก็ต้องสังหารมารคู่ผมม่วงนี้ให้ได้
หากว่าเขามีเจตนาจะลงมือ องค์ชายแปดและองค์ชายเก้าไม่มีทางนั่งชมเฉยๆ
ทันใดนั้นเอง องค์ชายสิบสามก็รวบรวมกำลังคน เตรียมที่จะล้อมสังหารมารคู่ผมม่วง
“หยุดนะ!”
น้ำเสียงสูงดังขึ้นขัดความตั้งใจขององค์ชายสิบสาม ทั้งยังแฝงไปด้วยพลังของสายเลือดเผ่าพันธุ์วิญญาณที่แกร่งกล้าอีกด้วย
พริบตานั้น ไอสวรรค์ของทั่วทั้งฟ้าดินหมุนตลบดังพายุรุนแรง
ยอดฝีมือจำนวนมากที่อยู่ในเหตุการณ์ ปราณที่แท้จริงในสายเลือดสั่นสะท้านอย่างประหลาด
“น้องหยูเฟย เจ้า…”
องค์ชายสิบสามหน้ามึนงงไป ไม่เข้าใจว่าทำไมนางในฝันที่ตนเองทุ่มเททุกอย่างเพื่อเอาใจ จู่ๆ จะโกรธเกรี้ยวเช่นนี้
เวลานี้
ในดวงตากระจ่างของจ้าวหยูเฟยปรากฏละอองน้ำ จ้องไปยังเด็กหนุ่มผมม่วงในกลุ่มมารคู่ผมม่วง แล้วโบยบินไปดังกลุ่มควันเบาบางสีม่วง
“หยูเฟย!” ผู้เฒ่าชุดเขียวแห่งตระกูลตวนมู่และคนอื่นต่างก็ทำอะไรไม่ถูก
พวกเขาเพิ่งเคยเห็นระลอกอารมณ์ที่รุนแรงบนใบหน้าของสตรีผู้งดงามนางนี้เป็นครั้งแรก
“พี่เฟิง…เป็นท่านใช่ไหม?”
ละอองน้ำเอ่อดวงตาของจ้าวหยูเฟยจนพร่ามัว ในใจไม่มีคนผู้ใดหลงเหลืออยู่ มีแต่เพียงเด็กหนุ่มผมม่วงที่ชั่วร้ายลึกลับเกินคาดเดา
เรือนผมสีม่วงที่คุ้นตา ดวงตาที่คุ้นเคย ทำให้นางยิ่งมั่นใจ
“นี่ นี่มันเรื่องอะไรกันแน่!” องค์ชายแปดกับองค์ชายเก้าแห่งราชวงศ์ ลั่วจุนและคนอื่นๆ มองกันตาค้าง
คลื่นอารมณ์บนใบหน้าของจ้าวหยูเฟยได้อธิบายคำถามส่วนหนึ่งแล้วอย่างชัดเจน ระหว่างนางและจ้าวเฟิงคนนี้เกรงว่าจะมีความสัมพันธ์ที่แนบชิดสนิทกันอย่างยิ่ง
“พวกเขาทั้งสองคนล้วนแต่แซ่จ้าว หรือว่า…” องค์ชายแปดและลั่วจุนสบตากัน
การคาดเดาหนึ่งเกิดขึ้นในใจของทุกคน
คนทั้งหลายกำลังคาดเดาความสัมพันธ์ของคนทั้งสองว่าเป็น ‘พี่น้อง’
“หยูเฟย…เป็นข้าเอง” น้ำเสียงของจ้าวเฟิงทุ้มต่ำ
เมื่อมองเห็นสตรีผู้เป็นเพื่อนสมัยเด็ก และทั้งสองยังสนิทชิดเชื้อกันอีกครั้ง ในใจของเขาสับสนวุ่นวาย ยังไม่รู้ว่าจะเผชิญหน้าอย่างไร
ในวัยเด็ก เขาเป็นดังท่อนไม้ ความรู้สึกในตอนแรกที่มีต่อจ้าวหยูเฟยเป็นความรู้สึกดีๆ เท่านั้น ต่อมาเขาก็ดูแลและให้ความสนิทสนมกับนางราวกับพี่ชายน้องสาว
แต่คลื่นน้ำของความรู้สึกชะล้างผ่านความรู้สึกไร้เดียงสาไม่รู้ความในวัยเด็ก ในขณะที่วันเวลาเคลื่อนคล้อยไป ก็ส่งกลิ่นหอมตลบราวกับสุราชั้นดีที่บ่มเอาไว้ ทำให้ค่อยๆ ลุ่มหลงอย่างอดไม่ได้
ทั้งหมดนี้ไม่ได้มีความทรงจำเกินจะลืม หรือรักนิรันดร์ไม่มีเปลี่ยนแปลงแต่อย่างใด มีเพียงแต่การกัดกร่อนเรื่อยๆ ของกาลเวลา
“พี่เฟิง เหตุใดท่านจึงไม่ยอมทักข้า…” เงาแบบบางราวหมอกควันโผเข้าไปในอ้อมกอดของจ้าวเฟิง
บางที จ้าวหยูเฟยอาจ ‘ยืนยัน’ ตัวตนของจ้าวเฟิงจากพลังวิญญาณแล้ว นับจากนั้นจึงหลงลืมไปว่าร่างนี้มิใช่จ้าวเฟิงคนเก่าอีกต่อไป
มือของจ้าวเฟิงสัมผัสได้ถึงความชื้น โอบกอดหญิงงามในอ้อมแขนไว้ แต่กลับพูดอะไรไม่ถูก
“หยูเฟย…”
องค์ชายสิบสามที่อยู่ด้านหลังตัวสั่น ใจทั้งดวงเย็นวาบไปครึ่งหนึ่ง
เขารู้สึกทันทีว่าความสัมพันธ์ระหว่างจ้าวเฟิงและจ้าวหยูเฟยไม่เหมือนพี่ชายน้องสาว
คนที่อยู่ในเหตุการณ์ ราชนิกูลต้าเฉียน ตระกูลชนชั้นสูงส่วนหนึ่ง พวกอัจฉริยะของสำนักที่สูงส่ง แต่ละคนต่างก็งุนงงสับสน ทำอะไรไม่ถูก
คนของตระกูลตวนมู่ก็ตะลึงงัน หญิงงามผู้โดดเด่นที่สายเลือดสูงส่งเกินจะเปรียบ กลับโผเข้าไปในอ้อมกอดของเด็กหนุ่มคนหนึ่งในกลุ่ม ‘มารคู่ผมม่วง’ ที่มีชื่อเสียงไม่ดีนัก
………………………………..


[Go To Next Chapter]( ./69.md)