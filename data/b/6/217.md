##บทที่ 980: ด้วยพลังของตน
สมาชิกคนอื่นในกลุ่มขององค์ชายเก้าตกใจเป็นอย่างมากเช่นเดียวกัน
พวกเขาล้วนรู้สึกว่าหลังจากที่เข้ามาในเมืองความลับสวรรค์ ทรัพย์สมบัติในมือไม่เพียงพออย่างที่สุด ของหลายอย่างได้แต่มองไม่อาจได้มา
แต่จ้าวเฟิงกลับเพิ่มความแข็งแกร่งสายเลือดที่ล้ำค่าเช่นนี้ให้กับสัตว์อสูรวิเศษของเขา
“จ้าวเฟิงเพิ่มสายเลือดบรรพกาลให้กับวานรทองสะท้านฟ้า!”
สืออวี่เหลยสีหน้าอึ้งงันลอยไปเล็กน้อย
ตอนที่เขาเข้าไปยังตำหนักหมื่นโลหิตก็พบกับจ้าวเฟิง
ในตอนนั้นเขาคิดว่าจ้าวเฟิงเพียงแค่เพิ่มความแข็งแกร่งสายเลือดธรรมดาให้กับสัตว์วิเศษของเขา
ยามนี้ได้สัมผัสการเปลี่ยนแปลงของวานรสรทองสะท้านฟ้าโดยละเอียด นี่มันคือสายเลือดวานรยักษ์อันดับที่สี่ร้อยยี่สิบเอ็ดในรายชื่อหมื่นเผ่าพันธุ์โบราณ
ส่วนสมาชิกฝ่ายศัตรูมีความคิดกระทั่งว่าจะจับเป็นวานรทองสะท้านฟ้าสามตัวนี้
โดยเฉพาะนักฝึกสัตว์สามคนที่อยู่ข้างหลังพวกเขา สายตาที่จ้องมายังวานรทองสะท้านฟ้าวาววาบผิดปกติ
“บุก!”
จ้าวเฟิงแบ่งความคิดออกเป็นสามส่วน หลอมรวมเข้าไปในร่างของวานรทองสะท้านฟ้า
ร่างกายของวานรทองสะท้านฟ้าใหญ่โต เชี่ยวชาญพลังป้องกัน เหมาะจะรวมกลุ่มป้องกันเมือง
โฮ่ว!
วานรทองสะท้านฟ้าสามตัวคำรามขึ้นทันใด ในชั่วขณะที่สองหมัดสีทองแดงกวัดแกว่ง แก่นแท้พลังวานรยักษ์มหาศาลก่อตัวเป็นเงาหมัดราวลมพายุเข้ากวาดทุกสรรพสิ่ง
จักรพรรดิและปฐมเซียนจำนวนไม่น้อยที่หวังจะบุกเข้ามา ทำได้เพียงแค่หลบหลีกถอยหนีเท่านั้น
วู้ม ฟู่ว ฟู่ว!
จ้าวเฟิงโคจรกายสายฟ้าศักดิ์สิทธิ์ ขณะที่ปีกแสงอัสนีสีชาดด้านหลังโบกสะบัดก็พุ่งทะยานไปยังสนามรบทันที
ในกองกำลังขององค์ชายเก้า สมาชิกที่ยังสามารถสู้รบได้ตามจ้าวเฟิงเข้าไปสู่สนามรบอีกครั้ง
“พายุคลั่งอัสนีสีชาด!”
จ้าวเฟิงบุกไปยังในสนามรบ ปีกแสงอัสนีสีชาดที่หลังกระพืออย่างบ้าคลั่ง ปราณแท้จริงวายุอัสนีนับไม่ถ้วน ล้นทะลักออกมา ก่อตัวเป็นพายุคลั่งวายุอัสนีลูกใหญ่
ใจกลางของพายุคลั่งเปล่งแสงอาทิตย์โลหิตร้อนแรง ดุจดั่งตะวันสีเลือดอันแสนเหี้ยมโหด
เพลิงมารโลหิตและวายุอัสนีธาตุไฟ พลังระเบิดของทั้งสองชนิดนี้รุนแรงมาก พลังที่มีคุณลักษณะคล้ายกันรวมกันเป็นกลุ่มเดียว ก่อเป็นพลังเพลิงโลหิตอัสนีหลอมรวมไปยังใจกลางพายุคลั่ง
ฟู่ ครืน ครืน!
ชั่วพริบตาเดียว กลางวายุอัสนีที่มีสายฟ้าสนั่น ปรากฏรอยแยกอาทิตย์สีเลือดชั้นหนึ่ง พลานุภาพเพิ่มขึ้นหลายเท่า
มันเข้าปกคลุมศัตรูทั้งหมดเอาไว้ในนั้น
คุณภาพและจำนวนของปราณที่แท้จริงของจ้าวเฟิงในยามนี้ไม่เหมือนกับเมื่อก่อนอีกแล้ว
กระบวนท่าการโจมตีเป็นวงกว้างเช่นนี้ไม่ได้ลึกซึ้งอะไรมากนัก แต่กลับสำแดงพลังปราณแท้จริงที่แข็งแกร่งที่สุดของจ้าวเฟิงออกมาได้อย่างเต็มความสามารถ
“ปราณแท้จริงที่น่ากลัวอะไรเช่นนี้ พลังการระเบิดรุนแรงนัก!”
“ในพายุคลั่งนี้ ยังมีเอกลักษณ์ของเพลิงมารโลหิตอีกด้วย!”
“นี่ไม่ใช่ปราณแท้จริงที่จักรพรรดิหน้าใหม่จะมีได้อย่างแน่นอน!”
จักรพรรดิและเซียนฝั่งศัตรูจำนวนมากอยู่ในพายุคลั่งวายุอัสนีลูกนี้ โคจรปราณที่แท้จริงต่อต้านพลังในนั้น
ต้องรู้ว่า กระบวนท่าการโจมตีเป็นวงกว้างจะสิ้นเปลืองปราณที่แท้จริงอย่างมาก
และในยามนี้ กระบวนท่านี้ของจ้าวเฟิงเข้าห้อมล้อมพวกเขาเอาไว้ในชั่วเวลาเดียวกัน
“เร็วเข้า ร่วมกันจัดการจ้าวเฟิงก่อน!”
“เขาเป็นนักฝึกสัตว์ จัดการกับเขาก่อน กำลังรบของวานรทองสะท้านฟ้าทั้งสามตัวนี้ก็จะลดลง!”
“เขากล้าพุ่งจู่โจมเข้ามาเอง พวกเราบุก!”
สำหรับพลังที่แท้จริงของจ้าวเฟิง เซวียนหย่วน ผู้เฒ่าเคราแพะ และคนอื่นๆ ล้วนเข้าใจดี
แต่ยามนี้พวกเขากำลังคนมากมาย สมาชิกเกือบสามสิบคน จักรพรรดิและปฐมเซียนอีกเกือบครึ่ง พุ่งตรงไปยังจ้าวเฟิง
แน่นอน ในสมาชิกเหล่านี้มีจักรพรรดิเป็นส่วนมาก ในกลุ่มสมาชิกองค์ชายที่อยู่อันดับท้ายๆ มีปฐมเซียนน้อยนิดนัก
“แย่แล้ว พวกเขากำลังล้อมโจมตีจ้าวเฟิง!”
สืออวี่เหลยสีหน้าตื่นตกใจเล็กน้อย รู้สึกว่าการกระทำของจ้าวเฟิงบุ่มบ่ามเกินไปนิด
“รีบไปช่วยจ้าวเฟิงเร็ว!”
มือข้างหนึ่งของซูชิงหลิงวาดขึ้น ยันต์วิญญาณปรากฏขึ้นทันใด
จากนั้นยันต์วิญญาณผืนนี้แปรเปลี่ยนเป็นธนูวิญญาณหลายสาย พุ่งไปยังศัตรูที่กำลังโกลาหล
สีหน้าของโจวซู่เอ๋อร์ร้อนรน แต่ก็ไร้หนทางอื่น ทำได้เพียงอยู่เบื้องคอยหลังรักษาฝูงสัตว์อสูรที่ได้รับบาดเจ็บ
พวกเขาไม่เข้าใจว่า ทำไมจู่ๆ จ้าวเฟิงจึงบุกไปกลางสนามรบ
เพียงแค่ควบคุมฝูงสัตว์อสูรให้ดี ทุ่มกำลังทั้งหมดป้องกัน ก็ยังสามารถพลิกชัยชนะกลับมาได้
ถึงแม้พลังของจ้าวเฟิงจะสามารถสู้กับเซียนได้
แต่จำนวนของศัตรูมีมากเกินไป ล้วนเป็นยอดฝีมือไร้เทียมทานในขั้นจักรพรรดิและปฐมเซียน ต่อให้เป็นเซียนก็ทำได้เพียงแค่ถอยหนี
“นี่เป็นแค่แผนการของจ้าวเฟิงเท่านั้น!”
จิงข่ายที่ถูกจ้าวเฟิงจับเป็นทาสรับใช้ไม่คล้อยตาม แววตาเคารพยกย่องมองไปยังจ้าวเฟิง
มุมปากของจ้าวเฟิงยกยิ้มบาง
พลังอัสนีวายุคลั่งยุคดึกดำบรรพ์แผ่ออกจากด้านหลังของเขา ผสานเข้าไปในอากาศ
ทั่วบริเวณเกือบร้อยจั้งพลันแปรเปลี่ยนเป็นมิติมืดมิดที่มีพายุคลั่งปั่นป่วน เสวียนอ้าวกฎเกณฑ์หลายเส้นของซากมิติบรรพกาลถูกจ้าวเฟิงควบคุมไว้
หากโลกมิติส่วนตัวของจ้าวเฟิงคิดจะขังทุกคนเอาไว้ในเวลาเดียวกันคงค่อนข้างลำบาก ดังนั้นเขาจึงพยายามย่อขอบเขตของมิติส่วนตัวให้เล็กลงแล้วเพิ่มพลังเข้าไป
เพราะฉะนั้นเขาจึงจำเป็นต้องพุ่งออกมาเป็นตัวล่อ
จักรพรรดิและปฐมเซียนสิบกว่าคนที่พุ่งมาหาจ้าวเฟิง ตกอยู่ในโลกมิติวายุอัสนีทันที
ในมิติ พลังของกฎเกณฑ์ที่ไร้รูปร่างเข้าพันธนาการ เพิ่มความแข็งแกร่งขึ้นอีกครั้ง อานุภาพกดดันวายุอัสนีที่น่ากลัวมาเยือนในทันที
ศัตรูสิบกว่าคนที่พุ่งเข้ามาตกเข้าสู่พลังโลกมิติส่วนตัวทันที ยิ่งระยะใกล้กับจ้าวเฟิงเท่าไหร่ แรงกดดันที่ได้รับก็ยิ่งมากเท่านั้น
“นี่คือโลกมิติส่วนตัว? เขาไม่ใช่ว่าเพิ่งทะลวงขั้นจักรพรรดิรึ?”
“เป็นไปได้อย่างไร? โลกมิติส่วนตัวของเขากลับผสานเข้ากับมิติบรรพกาลที่หลงเหลือนี้ได้อย่างสมบูรณ์!”
“จ้าวเฟิงสามารถควบคุมเสวียนอ้าวของมิติบรรพกาลได้!”
ยอดฝีมือฝั่งศัตรูจำนวนมากถูกโลกมิติส่วนตัวของจ้าวเฟิงขังไว้ ในใจหวาดหวั่นเป็นอย่างยิ่ง
พวกเขาในยามนี้ราวกับติดอยู่ในบ่อโคลน ได้รับแรงกดดันมิติบรรพกาลมากยิ่งขึ้น
พลังของมิติบรรพกาลที่ส่งผลต่อยอดฝีมือจากด้านนอก เดิมทีก็มีแรงกดดันสูงมากอยู่แล้ว ในยามนี้เสวียนอ้าวกฎเกณฑ์ของมิติบรรพกาลถูกจ้าวเฟิงควบคุมบางส่วน แรงกดดันมิติจึงยิ่งแข็งแกร่งกว่าเดิม
ปฐมเซียนจำนวนไม่น้อยสำแดงโลกมิติส่วนตัวของตนทันที เตรียมจะบุกทะลวงพลังโลกมิติส่วนตัวของจ้าวเฟิง
แต่โลกมิติส่วนตัวของพวกเขา อย่างมากก็ทำได้แค่เรียกออกมาปกป้องตนเองเท่านั้น หมดหนทางที่จะหลอมรวมมิติ ยิ่งไม่ต้องพูดถึงว่าจะส่งผลกระทบต่อโลกมิติส่วนตัวของจ้าวเฟิงเลย
ขณะเดียวกัน ในโลกมิติวายุอัสนี อัสนีวายุคลั่งนับไม่ถ้วนเข้ามาเยือนไม่ขาดสาย พวกเขายังต้องแบ่งพลังบางส่วนเข้าต้านทาน
“เร็ว พวกเรารวมพลังกันทำลายมิติส่วนตัวของจ้าวเฟิง!”
ผู้เฒ่าเคราแพะร้องตะโกนขึ้นทันที
โลกมิติส่วนตัวของจ้าวเฟิงมีอานุภาพไม่ธรรมดาในซากมิติบรรพกาล
ทันใดนั้น จักรพรรดิและปฐมเซียนสิบกว่าคนเตรียมปล่อยพลังแต่ละชนิดเข้าโจมตี
แต่ฉับพลันทันใด จ้าวเฟิงส่งหมัดแสงอัสนีสีชาดไปหลายทีอย่างรวดเร็ว
การโจมตีของจ้าวเฟิงเพิ่มพลังขึ้นเป็นเท่าตัวในมิติส่วนตัวของเขา
แต่หมัดแสงอัสนีสีชาดที่จ้าวเฟิงชกมาในยามนี้มีวิชาลวงตาเป็นหลัก หนึ่งในนั้นหลอมรวมขอบเขตวิญญาณของจ้าวเฟิง ก่อนพุ่งไปยังศัตรูที่ถูกล้อมขังไว้ในโลกมิติส่วนตัว
เวลาเดียวกัน ไหมเมฆาผีเสื้อเซียนกระพือปีกขึ้นอีกครั้ง ละอองเกสรหลากสีกึ่งโปร่งใสแผ่นหนึ่งก่อตัวเป็นลมพายุพราวพร่าง พัดกวาดไปทั่วบริเวณหลายร้อยจั้ง
ละอองเกสรไฉ่เมิ่งกับเขตแดนศาสตร์มายาของจ้าวเฟิงเกิดผลขึ้นพร้อมกันที่ร่างของศัตรู รวมกับแรงกดดันของพลังโลกมิติส่วนตัว
พวกผู้เฒ่าเคราแพะและเซวียนหย่วนที่ถูกล้อมขัง พลันรู้สึกเหมือนกับอยู่ในโลกวายุอัสนีที่เป็นภาพมายา จิตใจเหนื่อยล้า กำลังไม่มากพอทำตามใจคิด
การโจมตีจากทุกคนก็พุ่งมาอย่างสะเปะสะปะด้วยเหตุนี้ ไม่ได้รวมมาที่จุดเดียว ไม่ได้สร้างความเสียหายถึงแก่นแท้ให้มิติส่วนตัวของจ้าวเฟิงเลย
“ส่งหยกมังกรคุ้มกันมาซะ มิฉะนั้นข้าจะไม่เกรงใจแล้ว!”
จ้าวเฟิงปลดปล่อยพลังวิญญาณ เสียงสะเทือนเลื่อนลั่นดังสะท้อนในโลกมิติวายุอัสนี
ทุกคนรู้สึกเพียงว่าร่างกายและวิญญาณพลันถูกอัสนีนับหมื่นสายฟาดผ่า ทั่วทั้งร่างไร้ความรู้สึก โดยเฉพาะชั้นวิญญาณที่ปวดชาเหลือพรรณนา
“พลังวิญญาณแข็งแกร่งเหลือเกิน!”
“พวกเราออกไปไม่ได้แล้ว!”
“นี่มันเป็นไปได้อย่างไร?”
เซวียนหย่วน ผู้เฒ่าเคราแพะและคนอื่นเผยสีหน้าตกใจกลัว ท่าทางหวาดหวั่น
จักรพรรดิและปฐมเซียนสิบกว่าคนถูกล้อมขังไว้โดยสิ้นเชิงภายใต้การประสานพลังโลกมิติส่วนตัว วิชาลวงตาศาสตร์วิญญาณ ละอองเกสรไฉ่เมิ่ง และพลังวิญญาณของจ้าวเฟิง
ส่วนขอบพื้นที่โลกมิติส่วนตัวของจ้าวเฟิง สมาชิกฝั่งศัตรูที่สู้รบกับวานรทองสะท้านฟ้าและกลุ่มองค์ชายเก้าพลันนิ่งอึ้งไป
จ้าวเฟิงใช้พลังของตนคนเดียวควบคุมพวกเขาสมาชิกกลุ่มความร่วมมือครึ่งหนึ่งเอาไว้
ต่อให้เป็นเซียนก็ไม่น่าจะทำได้ถึงเพียงนี้
“จ้าวเฟิงไม่ใช่ว่าเพิ่งทะลวงขั้นจักรพรริได้รึ? แต่สามารถรวบรวมโลกมิติส่วนตัวได้แล้ว?”
สืออวี่เหลยตัวแข็งทื่อ มองไปยังจ้าวเฟิงที่ดูราวผู้ครองฟ้าดินในโลกมิติวายุอัสนี
อีกทั้งโลกมิติส่วนตัวที่จ้าวเฟิงสำแดงในยามนี้ไม่ธรรมดาเลย
“ควบคุมจักรพรรดิและปฐมเซียนสิบกว่าคนได้สำเร็จ!”
ซูชิงหลิงยืนอยู่ด้านหลัง ใบหน้าไม่อยากจะเชื่อ
อีกทั้งจ้าวเฟิงในยามนี้ยังมีพลังเหลือมาทำการขู่กรรโชกศัตรูที่ถูกขัง
“ดี!”
ตาเฒ่าอิงอดไม่ได้ที่จะกู่ร้องสนับสนุน
ตั้งแต่ตอนที่จ้าวเฟิงทะลวงขั้น ตาเฒ่าอิงก็คิดตลอดว่าจ้าวเฟิงมีแผนอะไรรึไม่
ในยามนี้ดูแล้วจ้าวเฟิงคงคิดช่วยองค์ชายเก้าแย่งชิง ‘พลังชะตามังกร’ ก่อนช่วงที่สองจะจบลง
ในโลกมิติวายุอัสนี
จักรพรรดิทั้งหลายและปฐมเซียนที่กำลังรบถูกยับยั้งมีสีหน้าแค้นเคือง
พวกเขาเองก็ไม่คิดจะไปเก็บรวบรวมพลังชะตามังกร
ยามนี้การทดสอบคัดเลือกรัชทายาทช่วงที่สองกำลังจะจบลง หยกมังกรสำหรับพวกเขาแทบจะไม่มีประโยชน์อะไร
ต่อให้พวกเขาสามารถเข้าไปในเมืองความลับสวรรค์ได้ องค์ชายที่อยู่เบื้องหลังพวกเขาก็ไม่คิดจะชิงตำแหน่งรัชทายาท
แต่พวกเขาคนเยอะขนาดนี้ถูกจ้าวเฟิงกักขัง ขู่กรรโชก ขั้วอำนาจผู้แข็งแกร่งนับไม่ถ้วนด้านนอกกำลังดูอยู่
หากพวกเขาทั้งหมดศิโรราบแก่จ้าวเฟิงและมอบหยกมังกรคุ้มกันไป ต่อไปในภายหลังจะอยู่ในราชวงศ์ต้าเฉียนได้อย่างไร
“หึ จ้าวเฟิง พวกเราไม่มีทางให้หยกมังกรคุ้มกันไปแน่!”
“มีปัญญาก็ฆ่าพวกเราทั้งหมดซะ!”
ยอดฝีมือที่ถูกจ้าวเฟิงกักขังปฏิเสธที่จะส่งหยกมังกรคุ้มกันออกไป
พวกเขาทั้งหมดมาจากกลุ่มอำนาจที่ต่างกัน ประเมินดูแล้ว จ้าวเฟิงไม่น่าจะกล้าล่วงเกินขั้วอำนาจที่แข็งแกร่งสิบกว่ากลุ่มของราชวงศ์พร้อมกัน
“เอ๋? หยกมังกรคุ้มกันของข้าล่ะ?”
“หยกมังกรคุ้มกันบนร่างข้าก็หายไปแล้วเช่นกัน!”
“หยกมังกรคุ้มกันในมิติเก็บของของข้าก็หายไป อีกทั้งสมบัติล้ำค่าบางส่วนก็หายไปด้วย!”
ในชั่วพริบตา ยอดฝีมือทั้งหลายในโลกมิติวายุอัสนีส่งเสียงโหวกเหวกขึ้นอย่างตกใจ
เหมียว เหมียว~
ข้างกายของจ้าวเฟิงมีประกายสีเงินสว่างวาบ เจ้าแมวขโมยน้อยนำหยกมังกรคุ้มกันกองใหญ่มอบให้กับจ้าวเฟิง
จ้าวเฟิงไร้คำพูด เขาเพียงแค่ให้แมวขโมยน้อยพยายามขโมยหยกมังกรคุ้มกันบางส่วน คิดไม่ถึงว่าตอนที่แมวขโมยน้อยเข้าไปในมิติเก็บของของพวกเขาจะฉวยโอกาสหยิบของล้ำค่ามาบางส่วนด้วย
เมี้ยว เมี้ยว!
เจ้าแมวขโมยน้อยวาดมือมายังจ้าวเฟิง ราวกับกำลังพูดว่าของพวกนี้เป็นรางวัลของตัวมันเอง
จ้าวเฟิงยิ้มอย่างจนปัญญา
จริงๆ แล้วขณะใช้เขตแดนศาสตร์มายาเมื่อครู่ ในยามที่ใช้ละอองเกสรไฉ่เมิ่ง จ้าวเฟิงก็ให้แมวขโมยน้อยลงมือแล้ว
เวลานั้นคือตอนที่ข้าศึกหละหลวมที่สุด ไร้เรี่ยวแรงที่สุด เป็นเวลาที่การรับรู้อ่อนแอที่สุด
จากนั้น จ้าวเฟิงยังปลดปล่อยพลังวิญญาณโจมตีชั้นวิญญาณของทุกคน เพื่อให้เจ้าแมวขโมยน้อยลงมือได้อย่างราบรื่น ดูท่าจะเป็นการลงมือเกินความจำเป็น
ขณะนี้
องค์ชายทั้งสามที่ดูศึกอยู่ด้านหลังมีสีหน้าคร่ำเครียด
สถานการณ์ดีกลับพลิกผันในชั่วพริบตาเช่นนี้
“พวกเราก็บุกเถอะ!”
เสียงต่ำทุ้มขององค์ชายสองดังขึ้น
หากพวกเขาทั้งสามยังไม่ลงมืออีกละก็ ศึกนี้แพ้แน่นอน
“ได้ พวกเราเข้าล้อมสมาชิกองค์ชายเก้า พี่สองรีบเข้ากำแพงเมืองไปประทับตรารัชทายาทจำลอง!”
องค์ชายห้าหยิบตรารัชทายาทจำลองที่ส่องประกายระยิบระยับออกมาในทันที
ฟู่!
ในที่สุดองค์ชายทั้งสามก็อดรนทนไม่ไหว มือประคองตรารัชทายาทจำลอง ทั่วทั้งร่างโอบล้อมด้วยแสงพร่างพรายลวดลายมังกร บินมุ่งไปยังกำแพงเมืองเหล็กกล้า
……………………………………….


[Go To Next Chapter]( ./218.md)