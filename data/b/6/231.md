##บทที่ 994: สู้ด้วยชะตามังกร
ลำพังแค่ต้านทานพลังกดดันชะตามังกรขององค์ชายสี่ องค์ชายเก้าก็ออกจะหืดขึ้นคอแล้ว
ทันใดนั้น พลังยิ่งใหญ่นับไม่ถ้วนก็ล้นทะลักมาจากด้านหลัง ช่วยให้องค์ชายเก้าผ่อนความกดดันนี้ลง
“วิชาดวงจิตสัมผัสวิญญาณ!”
ตาเฒ่าอิงซัดเคล็ดวิชาที่ซับซ้อนออก คลื่นวิญญาณเลือนรางแปลกประหลาดชั้นหนึ่งพุ่งเข้าไปในวิญญาณขององค์ชายเก้า
องค์ชายเก้าพลันรู้สึกว่าพลังวิญญาณของตนเพิ่มสูงขึ้น รับรู้ถึงวัตถุภายนอกได้ชัดเจนยิ่งขึ้น
“เมล็ดโพธิ์!”
โจวซู่เอ๋อร์ยกมือสะบัด เมล็ดสีเขียวประกายแวววาวเมล็ดหนึ่ง ค่อยๆ ลอยมายังข้างกายองค์ชายเก้า
“วิชานี้สามารถรักษาได้อย่างต่อเนื่อง มีประโยชน์กับอาการบาดเจ็บด้านวิญญาณ!”
โจวซู่เอ๋อร์บอกองค์ชายเก้าถึงประโยชน์ของวิชานี้
“มังกรเหลืองปกปัก!”
สืออวี่เหลยกระตุ้นสายเลือด โคจรเคล็ดวิชาลับ
ทันใดนั้น รอบกายขององค์ชายเก้า สายหมอกสีเหลืองหม่นค่อยๆ ปรากฏขึ้น ในนั้นมีลวดลายที่เปลี่ยนไปอย่างต่อเนื่อง
เห็นได้ชัดว่านี่คือเคล็ดวิชาลับป้องกันของตระกูลสือ
สมาชิกทั้งหมดในกลุ่มล้วนพยายามอย่างเต็มที่เพื่อช่วยเหลือองค์ชายเก้า
“พลังดวงตาคุ้มกัน!”
จ้าวเฟิงก็ไม่ตระหนี่ โคจรดวงตาซ้าย ประทับตราสัญลักษณ์ไว้ที่วิญญาณขององค์ชายเก้า
จากตราสัญลักษณ์นี้ องค์ชายเก้าสามารถได้รับพลังดวงตาจากจ้าวเฟิง กระทั่งเพิ่มพลังบางส่วนของดวงตาเทพเจ้า
เพียงเสี้ยววินาที องค์ชายเก้ารู้สึกว่าทุกสรรพสิ่งเบื้องหน้าแจ่มชัดเกือบสิบเท่า สัมผัสรับรู้ต่อวัตถุทุกอย่างก็แม่นยำอย่างยิ่ง
กระทั่งองค์ชายสี่ที่อยู่เบื้องหน้า ในสายตาของเขาก็ค่อนข้างโปร่งใส เขาสามารถมองสภาพบางส่วนภายในร่างกายองค์ชายสี่และการกระจายของพลังเทวาเร้นลับได้อย่างชัดเจน
องค์ชายเก้ารู้สึกว่าพลังทั้งหมดของเขาเพิ่มขึ้นมาอีกระดับ
ครืน!
องค์ชายเก้ายืดอก ประสานสายตากับองค์ชายสี่
พลังไร้รูปร่างต้านทานขึ้นมา ปะทะกันอย่างดุเดือดกลางท้องฟ้า
“ดี สมาชิกของเจ้ายอดเยี่ยมมาก!”
แววตาขององค์ชายสี่ฉายประกายชื่นชม
องค์ชายเก้าอาศัยการช่วยเหลือจากสมาชิกในกลุ่ม พลังที่แผ่ออกมาสามารถเทียบเคียงเขาได้
ในมือขององค์ชายสี่ กระบี่ยาวลายมังกรทองปรากฏขึ้น เส้นลวดลายมังกรบนนั้นพลันส่องประกายสีทองวูบวาบ
“รับกระบี่ข้าซะ!”
องค์ชายสี่วาดกระบี่ขึ้นแล้วฟาดฟันลงมาในทันใด
สมาชิกที่อยู่ข้างหลังองค์ชายเก้ารู้สึกถึงพลังกดดันขั้นเซียนอันมหาศาล บดขยี้ลงมาอย่างมืดฟ้ามัวดิน
อานุภาพของกระบี่นั่นยังมาพร้อมกับเสวียนอ้าวศาสตร์กระบี่ที่ลึกล้ำหาใดเปรียบ
โจวซู่เอ๋อร์และซูชิงหลิงยิ่งถอยหลังไปหลายก้าว ยืนอยู่เบื้องหลังสมาชิกทั้งหลาย
“น่ากลัวยิ่งนัก นี่ก็คือพลังชะตามังกรที่ราชนิกุลควบคุมเอาไว้!”
จิงข่ายเอ่ยออกมาอย่างตะลึง
พลังมังกรไร้รูปร่างกลุ่มนี้ เป้าหมายจริงๆ ก็คือองค์ชายเก้าที่อยู่เบื้องหน้า
อีกทั้งองค์ชายสี่ในยามนี้ต่อสู้เพียงคนเดียว สมาชิกของเขายังไม่มีใครลงมือช่วยเลย
ชิ้ง เคร้ง!
องค์ชายเก้ารีบชักกระบี่อัสนีครามออกมาเช่นกัน แสงอัสนีครามส่องประกาย ฟาดฟันออกไปในทันที
รอบด้าน พลังชะตามังกรทั้งหมดเข้ามารวมอยู่ด้วยกันตามการกวัดแกว่งกระบี่ทั้งสอง
บึ้ม ครืน!
องค์ชายเก้าถอยหลังไปนับสิบเก้าอย่างรวดเร็ว แต่ยังสามารถยืนได้อย่างมั่นคง
ในชั่วขณะนั้น หากไม่ใช่เพราะเคล็ดวิชาป้องกันของสืออวี่เหลย วิชาการรักษาของโจวซูเอ๋อร์ อีกทั้งพลังการรับรู้และตอบสนองที่ตาเฒ่าอิงและจ้าวเฟิงมอบให้เขา เกรงว่าเขาคงจะบาดเจ็บหนักไปแล้ว
ส่วนองค์ชายสี่ ภายใต้การปะทะของพลังที่น่ากลัวเช่นนั้น กลับถอยหลังไปเพียงแค่ครึ่งก้าว ไม่มีปัญหาแม้แต่น้อย
“แข็งแกร่งยิ่งนัก คนเดียวสู้กับพวกเราทั้งกลุ่ม!”
สืออวี่เหลยร้องตกใจเล็กน้อย ถึงแม้ว่าจะมีการช่วยเหลือจากพวกเขาสมาชิกที่เหลือ ก็แทบไม่ช่วยอะไร
“ส่วนแฝงในพลังขององค์ชายสี่ เดิมทีก็แข็งแกร่งมากอยู่แล้ว ยิ่งเมื่อรวมกับพลังชะตามังกรที่เหนือกว่าองค์ชายเก้า....”
ตาเฒ่าอิงเอ่ยอย่างช้าๆ ความแตกต่างขององค์ชายทั้งสองไม่ใช่แค่มากธรรมดา
อีกทั้งสมาชิกขององค์ชายสี่ยังไม่ได้ลงมือสักคน
“มิติส่วนตัววายุอัสนี!”
จ้าวเฟิงพลันปลดปล่อยโลกมิติส่วนตัววายุอัสนีของเขาออกมา
แต่โลกมิติส่วนตัวของเขากลับปรากฏอยู่รอบกายองค์ชายเก้า
เปรี้ยง ครืน ครืน!
ในโลกวายุอัสนี พลังอัสนีอันล้นเหลือทะลักเข้าไปในกระบี่อัสนีครามขององค์ชายเก้า
ขณะเดียวกัน พลังโลกมิติส่วนตัวกลุ่มนี้ยังสามารถเป็นโล่คุ้มกันให้กับองค์ชายเก้าได้ด้วย
“พลังอัสนีแข็งแกร่งยิ่ง!”
องค์ชายเก้าร้องตกใจ
มรดกอาวุธศักดิ์สิทธิ์ในมือของเขามีธาตุอัสนีอยู่ แต่เนื่องจากองค์ชายเก้าไม่ได้ฝึกวิชาธาตุอัสนี ดังนั้นจึงยากจะสำแดงพลาอานุภาพของมันออกมา
แต่ในยามนี้ ภายใต้การเพิ่มพลังอัสนีจากจ้าวเฟิง พลังอัสนีในมรดกอาวุธศักดิ์สิทธิ์ของเขาถูกกระตุ้นจนถึงจุดสูงสุด
กระทั่งองค์ชายเก้ารู้สึกว่าพลังสายฟ้าในโลกมิติส่วนตัวของจ้าวเฟิง ล้ำหน้าพลังธาตุอัสนีในมรดกอาวุธศักดิ์สิทธิ์เล่มนี้ของเขาไปเสียอีก
ครืน!
ในชั่วขณะเดียว ลวดลายมังกรไร้รูปร่างรอบกายองค์ชายเก้า มีลวดลายสายฟ้ามหาศาลกะพริบวูบวาบ
“ไม่เลวเลย พลังที่แผ่ออกมาเพิ่มขึ้นอีกครั้ง แต่ว่าก็ควรจะจบลงได้แล้ว!”
เสียงขององค์ชายสี่ราบเรียบ การเพิ่มขึ้นของกำลังรบองค์ชายเก้าก็ไม่สามารถเปลี่ยนแปลงอะไรได้
เขาประมือกับองค์ชายเก้าคราวนี้ก็เพื่อแสดงการยอมรับอีกฝ่าย แต่หากเล่นต่อไปเรื่อยๆ จะเป็นการทรมานและดูหมิ่นองค์ชายเก้า
คล้อยหลังเสียงที่ดังขึ้นขององค์ชายสี่ ด้านหลังของเขา สมาชิกทั้งหลายโคจรพลังจักรพรรดิและเซียน สำแดงเคล็ดวิชาลับเพิ่มไปยังร่างขององค์ชายสี่
วู้ม ครืน ครืน!
ท้องฟ้ารอบด้านองค์ชายสี่ พลานุภาพมหาศาลแม้กระทั่งผืนฟ้ายังมิอาจรับได้ ส่งเสียงครืนครานดังก้อง
“มาเลย!”
เสียงขององค์ชายสี่ดังสะเทือนหู ก้องไปทั่วผืนฟ้า
ฟิ้ว ครืน!
องค์ชายเก้าชิงลงมือก่อน แสงอัสนีครามสายหนึ่งพร้อมด้วยแสงลายมังกรมากมายพุ่งโจมตีออกไป
องค์ชายสี่นำกระบี่ยาวลายมังกรทองกันไว้ที่หน้าอก
เคร้ง ครืน ครืน!
การโจมตีขององค์ชายเก้าถูกเขาป้องกันเอาไว้ได้โดยง่าย
พลังอัสนีมหาศาลนั้น แม้กระทั่งการป้องกันขององค์ชายสี่ก็ไม่อาจทำลายลงได้
ภายใต้การช่วยเหลือจากสมาชิกของกลุ่มองค์ชายสี่ ต่อให้พลังการโจมตีจากองค์ชายเก้าจะยกระดับขึ้นมาอีกขั้น ก็ไม่สามารถทำอะไรองค์ชายสี่ได้แม้แต่น้อย
“จบเรื่องสักที!”
องค์ชายสี่กวัดแกว่งกระบี่ยาว ทำเอาการโจมตีขององค์ชายเก้าแหลกเป็นผุยผง
เคร้ง!
องค์ชายสี่ยกกระบี่ยาวลายมังกรทองขึ้นสูง ในอากาศ พลังชะตามังกรทั้งหมดเหมือนโดนกระบี่เล่มนี้ชักดึงมา อานุภาพมหาศาลหลั่งไหลเข้าไปในนั้น
กระบี่ยาวสีทองเล่มนั้นเสมือนพระอาทิตย์สีทอง แสงทองส่องประกายเจิดจ้า ในนั้นยังมีเค้าโครงร่างของมังกรทองยักษ์ ปากพ่นเพลิงสีทองออกมา
ฟู่!
องค์ชายสี่ยังไม่ทันฟาดฟันกระบี่ลงมา ก็สามารถนำความกดดันที่ราวกับขุนเขามาให้สมาชิกทุกคนขององค์ชายเก้า
ทันใดนั้น!
กลางท้องฟ้าก็มีเสียงของเหยี่ยวดังมา
เหยี่ยวธรมดาไม่อาจเข้าใกล้สนามต่อสู้ขององค์ชายทั้งสองได้อย่างแน่นอน
ในช่วงที่ทุกคนแหงนหน้าขึ้น เห็นเพียงแสงสว่างระยิบระยับกลุ่มหนึ่งค่อยๆ ร่วงหล่นลงมา
“นั่นคือหยกมังกรคุ้มกัน!”
ฝั่งขององค์ชายสี่ส่งเสียงตื่นตกใจออกมา
ตุ้บ!
หยกมังกรคุ้มกันชิ้นนี้ร่วงหล่นใส่ร่างขององค์ชายเก้าอย่างแม่นยำ จากนั้นก็หล่นลงไป
แต่พลังชะตามังกรในหยกมังกรคุ้มกันกลับถูกองค์ชายเก้าดูดซับไว้
แสงสว่างลายมังกรเบื้องหลังเขาพลันเพิ่มขึ้นหนึ่งฉื่อ
“หยกมังกรคุ้มกันมาจากไหน?”
สืออยู่เหลยก็ประหลาดใจเช่นกัน อีกทั้งหยกมังกรคุ้มกันชิ้นนี้ตกใส่ร่างขององค์ชายเก้าพอดี หรือสวรรค์มาช่วยพวกเขา?
แกว๊ก!
เสียงของเหยี่ยวอีกหลายเสียงดังมาอีก
วู้ม!
เห็นเพียงแสงระยิบระยับสามสายร่วงลงมายังร่างขององค์ชายเก้าอีกครั้ง
วู้ม ครืน!
องค์ชายเก้าดูดซับพลังชะตามังกรในหยกมังกรคุ้มกันเพียงเสี้ยววินาที แสงเรืองรองลายมังกรเบื้องหลังของเขาเพิ่มอีกสองฉื่อ
“นี่น่าจะเป็นฝีมือของจ้าวเฟิงกระมัง ใช้ความสามารถของนักฝึกสัตว์ ให้สัตว์ปีศาจนำหยกมังกรคุ้มกันออกไปรวบรวมพลังชะตามังกร!”
ข้างหลังองค์ชายสี่ จูเก๋ออวิ๋นไขข้อข้องใจให้ทุกคน
“แต่ว่าพลังชะตามังกรในหยกมังกรคุ้มกันมีจำกัด เปลี่ยนแปลงอะไรไม่ได้!”
จูเก๋ออวิ๋นพูดอย่างมั่นใจอีกครั้ง
ชัยชนะขององค์ชายสี่ไม่มีทางเปลี่ยนแปลง
“ใช่ แค่หยกมังกรคุ้มกันสี่ชิ้นเท่านั้น อย่างมากที่สุดก็แค่พลังชะตามังกรพวกนี้!”
สมาชิกอีกคนพูดขึ้น
แสงเรืองรองลายมังกรขององค์ชายเก้าเพิ่มขึ้นก็เพียงแค่สามฉื่อ ไปถึงหกจั้งห้าฉื่อ แตกต่างกับแสงลายมังกรขององค์ชายสี่ราวฟ้ากับเหวเช่นเดิม
แต่เมื่อคำพูดของเขาเพิ่งจบ
เสียงร้องหลายเสียงของเหยี่ยวก็ดังมาจากที่ไกลอีกครั้ง
ปึก ปึก ปึก ตุ้บ!
บนท้องฟ้า หยกมังกรคุ้มกันห้าชิ้นหล่นลงมา ร่วงกระทบร่างขององค์ชายเก้าอีกครั้ง
ถึงแม้ว่าพลังชะตามังกรในหยกมังกรคุ้มกันทุกชิ้นจะมีไม่มาก แต่เมื่อรวมกันในยามนี้ จะมีหยกมังกรคุ้มกันทั้งหมดเก้าชิ้นแล้ว
หลักการเก็บเล็กผสมน้อย ใครๆ ก็รู้กันทั้งนั้น
ในยามนี้ แสงเรืองรองลายมังกรขององค์ชายเก้าเกือบถึงเจ็ดจั้งแล้ว
“เป็นไปได้อย่างไร? เหตุใดจึงมีหยกมังกรคุ้มกันมากมายเพียงนี้!”
ข้างหลังองค์ชายเก้า สมาชิกคนหนึ่งร้องขึ้นอย่างตกใจ
หยกมังกรคุ้มกันมากมายขนาดนี้ แน่นอนว่าต้องช่วงชิงมาจากองค์ชายคนอื่นที่ไหนสักแห่ง
แต่ว่า หลังจากที่องค์ชายขอความช่วยเหลือผ่าน ‘ตรารัชทายาทจำลอง’ หยกมังกรคุ้มกันที่เชื่อมถึงกันจะถูกกระตุ้นค่ายกลส่งออกไป แต่ไม่สามารถทิ้งไว้ในสุสานราชวงศ์ได้
“พลังชะตามังกรขององค์ชายเก้าใกล้จะเท่าองค์ชายสี่แล้ว!”
สมาชิกคนหนึ่งเอ่ยเสียงเครียด
อีกด้านหนึ่ง
องค์ชายเก้าและสมาชิกคนอื่นแปลกใจเช่นกัน ในขณะที่ฮึกเหิมยินดี ก็ไม่รู้ว่าเป็นเพราะเหตุใด
ทำไมจึงมีหยกมังกรคุ้มกันมากมายถึงเพียงนี้ตกมายังองค์ชายเก้า
แต่ต่อมา เหยี่ยวปีกมังกรพวกนั้น ทั้งหมดก็บินมาข้างกายจ้าวเฟิงแล้วหายไป
“สหายจ้าว!”
ใจขององค์ชายเก้าสั่นไหวเล็กน้อย คิดไม่ถึงว่าจ้าวเฟิงยังเตรียมแผนนี้ไว้ให้เขาด้วย
ขณะนี้พลังชะตามังกรของเขาใกล้เคียงกับองค์ชายสี่เป็นอย่างมาก ใช่ว่าจะไร้พลังต่อสู้
เลือดลมทั่วร่างองค์ชายเก้าพลุ่งพล่าน
ใบหน้าของจ้าวเฟิงเรียบนิ่ง เดิมควรจะมีเหยี่ยวปีกมังกรสิบตัว แต่หนึ่งในนั้นเกิดเหตุไม่คาดฝันขึ้นในขณะที่รวบรวมชะตามังกร
องค์ชายสี่มองเห็นเหตุการณ์ทุกอย่าง แต่ไม่ได้พูดอะไร
ต่อให้พลังชะตามังกรขององค์ชายเก้าเพิ่มขึ้นเพราะหยกมังกรคุ้มกันเก้าชิ้นนี้ เขาก็ยังคงไม่เกรงกลัว
ข้างหลังองค์ชายสี่ ใครคนหนึ่งตะโกนตกใจ “ยังมีหยกมังกรคุ้มกันอีก!”
ทันใดนั้น สายตาของทุกคนล้วนมองไปยังที่ไกลๆ
องค์ชายสี่เผยสีหน้าตะลึงไปเล็กน้อย
ครั้งนี้ไม่ใช่เหยี่ยวปีกมังกรที่บินมา แต่เป็นสัตว์อสูรนอกจากนั้นอีกหลายตัว
ปัก ปัก ตุ้บ!
หยกมังกรคุ้มกันสามชิ้นร่วงลงมาที่องค์ชายเก้า แสงเรืองรองลายมังกรเบื้องหลังเขาเพิ่มขึ้นอีกหลายฉื่อ
เทียบเท่ากับแสงลายมังกรขององค์ชายสี่ ล้วนสูงถึงเจ็ดจั้งสี่ฉื่อ!
สัตว์อสูรบินได้สามตัวนี้คือส่วนที่จ้าวเฟิงส่งออกไปตั้งแต่ในตอนแรก ดังนั้นพลังชะตามังกรที่รวบรวมได้ จึงมากขึ้นอีกนิด
“จบลงซะเถิด!”
เสียงต่ำทุ้มขององค์ชายสี่ดังขึ้น กระบี่พลันเงื้อขึ้นฟันลง
พลังชะตามังกรขององค์ชายเก้าเทียบเท่ากับเขา
แต่เขาก็ยังคงมีข้อได้เปรียบของพลังที่แน่นอน
เห็นเพียงประกายกระบี่สีทองสว่างไสวราวกับมังกรทองบรรพกาล โจมตีไปยังองค์ชายเก้า
แกว๊ก แกว๊ก!
ยามที่กระบี่ฟาดฟันลงมา สัตว์ปีศาจบินสองตัวจากที่ไกลโยนหยกมังกรคุ้มกันในกรงเล็บออกมา กระทบลงบนร่างขององค์ชายเก้า
เดิมควรมีสัตว์อสูรบินสามตัว แต่หนึ่งในนั้น ในยามที่เก็บรวบรวมพลังชะตามังกรพบกับเหตุไม่คาดฝันขึ้น
ครืน!
พลังสายฟ้าชะตามังกรมากมายแผ่กระจายมา
กระบี่ขององค์ชายเก้ากวาดพลังไร้เทียมทานออกมาทำลายการโจมตีจากองค์ชายสี่
“ดี เช่นนี้สิจึงจะสนุก!”
จิตต่อสู้ขององค์ชายสี่คุกรุ่นขึ้น
ตอนนี้พลังชะตามังกรขององค์ชายเก้ามากกว่าเขาไม่น้อยเลย
แต่พลังขององค์ชายสี่ล้ำลึก เมื่อรวมกับพลังและการเสริมพลังของสมาชิกทั้งหลายเบื้องหลังเขา
กำลังรบของเขายังคงนำหน้าองค์ชายเก้าอยู่เล็กน้อย
แกว๊ก!
คำพูดขององค์ชายสี่เพิ่งจบ ท้องฟ้าก็มีเสียงนกร้องก้องกังวานขึ้นอีกครั้ง ใจของเขาสะท้านขึ้นโดยพลัน
………………………………………………………


[Go To Next Chapter]( ./232.md)