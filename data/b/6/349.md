##บทที่ 1112: วิธีของราชาเซียนสังสารวัฏ
ในยามนี้ มือของเทพแท้จริงเทียนฝาถืออาวุธเทพแท้จริงเอาไว้ อาวุธเทพที่ถูกเขาควบคุมได้อย่างสมบูรณ์แบบ!
เทพแท้จริงเทียนฝานำพลังของอาวุุธเทพและของตนเอง สำแดงถึงจุดสูงสุดเท่าที่มิติแห่งนี้จะสามารถรับได้
เขาเพียงแค่โจมตีไปตามอารมณ์ก็สามารถทำให้มิติแหลกสลายได้ และยังใช้อานุภาพของรอยแยกมิติทางอ้อมอีกด้วย
การโจมตีของทุกคนยังไม่ถึงในระดับนั้น แน่นอนว่าถูกพลังนั่นทำลายจนย่อยยับสิ้น
ฟู่!
หลังจากที่ทำลายการโจมตีของทุกคนแล้ว เทพแท้จริงเทียนฝาก็สร้างมือแห่งเสวียนอ้าวลวดลายสีดำข้างหนึ่งขึ้นอย่างรวดเร็ว และจับราชาเซียนต่างเผ่าพันธุ์ผู้หนึ่งเอาไว้
พรึ่บ!
ประสาทสัมผัสจิตวิญาณของเทพแท้จริงเทียนฝาเข้าไปในกายของราชาเซียนผู้นี้ในชั่วพริบตา มองทะลุถึงความลับทุกอย่างในร่างกายของเขา
ครืน!
หลังจากนั้นชั่วขณะ เทพแท้จริงเทียนฝาก็โยนราชาเซียนผู้นี้ไปอีกทางหนึ่ง
ครึ่งเทพทั้งหมดของทั้งสองราชวงศ์ยืนตะลึงอยู่กับที่ จิตใจตื่นตระหนกยิ่งนัก
พวกเขาไม่เคยคิดมาก่อนเลยว่าชาตินี้จะได้พบกับคู่มือที่แข็งแกร่งถึงเพียงนี้
ด้วยพลังของคนเพียงคนเดียว ต้านทานการโจมตีของครึ่งเทพสิบกว่าคน ในขณะเดียวกันก็จับกุมผู้แข็งแกร่งขั้นราชาเซียนเอาไว้
ด้านหลัง ราชาเซียนและเซียนของทั้งสองราชวงศ์เผยสีหน้าสิ้นหวัง ใบหน้าขาวซีด
การต่อสู้ครั้งนี้เกินกว่าความคิดของพวกเขาไปมากนัก
“แข็งแกร่งถึงเพียงนี้เชียว!”
จ้าวเฟิงใจสั่นสะท้านเป็นอย่างยิ่ง
เขาคิดไม่ถึงเลยว่าภายใต้การประมือของทั้งสองฝ่ายจะกลายเป็นเช่นนี้ไปได้
“ทุกท่าน ถึงเวลาที่ต้องเอาพลังทั้งหมดออกมาแล้ว!”
เสียงต่ำทุ้มของครึ่งเทพหลงหวงดังขึ้น
ถึงแม้ทั้งสองราชวงศ์จะร่วมมือกันชั่วคราว แต่ระหว่างพวกเขาก็ยังเป็นการหยั่งเชิงซึ่งกันและกัน การโจมตีรอบแรกก็เป็นการโจมตีแบบหยั่งเชิงทั้งสิ้น
ฟู่!
ครึ่งเทพทั้งหมดของสองราชวงศ์ใบหน้าเปลี่ยนสี
พรึ่บ!
ในชั่วพริบตาก็มีประกายของอาวุธเทพชั้นรองหลายชิ้นส่องประกายขึ้นในฟ้าดิน
ฟิ้ว ฟิ้ว ฟิ้ว!
ครึ่งเทพจากราชวงศ์ต้าเฉียนและราชวงศ์จันทราทมิฬแยกไปลอยอยู่ทั้งสองฝั่งของเทพแท้จริงเทียนฝา และล้อมรอบเอาไว้
“ช่างเป็นวิธีที่ไร้ประโยชน์!”
เผชิญหน้ากับการร่วมมือของครึ่งเทพทั้งหมดจากทั้งแผ่นดินใหญ่ เทพแท้จริงเทียนฝายิ้มอย่างเย็นชา
ผู้แข็งแกร่งของทั้งสองราชวงศ์ได้ยินประโยคนี้ กายและใจก็รู้สึกถึงการดูหมิ่นอย่างที่สุด
“มังกรศักดิ์สิทธิ์โจมตี!”
ครึ่งเทพหลงหวงสะบัดไม้เท้าทองหัวมังกร
พลังชะตามังกรที่ไร้รูปร่างรอบด้านลอยอยู่ในท้องฟ้า หลั่งไหลเข้าไปในอาวุธเทพชั้นรองในมือของครึ่งเทพหลงหวง
วู้ม!
ไม้เท้าทองหัวมังกรปล่อยประกายแสงทันใด มังกรทองเหี้ยมโหดปรากฏขึ้นอย่างมีชีวิตชีวาจากในนั้น
“รอยแห่งนภา!”
ครึ่งเทพกูซีแห่งวังลอยฟ้า มือขวาสะบัดลมหมุนประกายแวววาวออกมา
“มังกรทมิฬเหมันต์!”
ในมือของครึ่งเทพโยวหลงปรากฏตราผนึกมังกรสีม่วงหม่นขึ้นอันหนึ่ง มังกรวิญญาณยักษ์ธาตุเหมันต์ปรากฏขึ้นจากในนั้น
“ฟ้าดินไร้ขีดจำกัด!”
“เสวียนอ้าวดาบวิญญาณ!”
“ลำแสงทำลายล้าง!”
……
ครั้งนี้ครึ่งเทพของทั้งสองราชวงศ์แทบจะใช้กำลังรบทั้งหมดสำแดงเคล็ดวิชาการต่อสู้ที่แข็งแกร่งทุกชนิดออกมา
ฟ้าดินสะเทือนเลื่อนลั่น พลังทำลายล้างมหาศาลบดขยี้ไปยังเทพแท้จริงเทียนฝา
“หึ ท่าทางจะต้องสั่งสอนพวกเจ้าให้เป็นบทเรียนสักหน่อยแล้ว!”
เทพแท้จริงเทียนฝาแค่นเสียงเย็นกับการโจมตีของครึ่งเทพทั้งหมด
ฟู่!
เทพแท้จริงเทียนฝาสำแดงฝีเท้าอันน่าอัศจรรย์ พุ่งมายังกองกำลังครึ่งเทพฝั่งราชวงศ์ต้าเฉียนทันใด
“อะไรกัน? เขารับมือการโจมตีของพวกเราเองเลย?”
ครึ่งเทพผู้หนึ่งของตำหนักไท่หวงมีสีหน้าตื่นตระหนก ไม่อยากที่จะเชื่อ
ครืน ตูม บึ้ม!
เทพแท้จริงเทียนฝาพุ่งไปยังครึ่งเทพแห่งราชวงศ์ต้าเฉียน จู่โจมไปยังการโจมตีของทุคน
วู้ม บึ้ม!
เกราะลายมังกรดำทองบนร่างของเทพแท้จริงเทียนฝาส่องประกายแสงเทพขึ้นทันใด กระแสน้ำสีดำทองหลั่งไหลออกมารอบๆ เทพแท้จริงเทียนฝา ก่อเป็นพลังหนักแน่นราวมหาสมุทร
การโจมตีของครึ่งเทพทั้งหลายกระแทกมายังเกราะของเทพแท้จริงเทียนฝา แต่ก็ไม่ได้สร้างผลกระทบอะไรมากมาย ทั้งยังถูกกลืนกินทำลายไป
“การโจมตีจากพวกเจ้าไม่มีทางทำลายการป้องกัน ‘เกราะมังกรปีศาจเจ็ดสมุทร’ ได้หรอก!”
เทพแท้จริงเทียนฝาหัวเราะเย้ยหยัน สะบัดหอกยาวสีดำในมือ
“ถอยหลังไป รวมพลังต้านทาน!”
ครึ่งเทพหลงหวงตะโกนทันใด
ยังไงเขาก็คิดไม่ถึงว่าเทพแท้จริงเทียนฝาจะบุกขึ้นมารับมือกับการโจมตีของพวกเขา แต่ยังคงไม่บาดเจ็บแม้แต่น้อย
อาวุธเทพโจมตีหนึ่งชิ้น อาวุธเทพป้องกันอีกชิ้นหนึ่ง เทพแท้จริงเทียนฝาไม่มีจุดอ่อนเลยแม้แต่น้อย ไร้เทียมทานเป็นอย่างยิ่ง
“ฉวยโอกาสโจมตีมัน ทำการก่อกวน!”
ด้านหลัง ครึ่งเทพโยวหลงออกคำสั่ง
หากกำลังรบฝั่งราชวงศ์ต้าเฉียนเสียหายอย่างหนัก ราชวงศ์จันทราทมิฬที่เหลือยิ่งไม่ใช่คู่มือของเทพแท้จริงเทียนฝา
ในยามนี้ ชะตาของทั้งสองราชวงศ์ผูกอยู่บนเรือลำเดียวกันแล้ว!
“มหาสมุทรนิ่งวิญญาณมืด!”
“การโจมตีดับสูญ!”
……
ไม่ไกลจากเขตต่อสู้ เซียนและราชาเซียนของสองราชวงศ์ดูทุกสรรพสิ่งอย่างตะลึง
ครืน ตูม บึ้ม!
ครึ่งเทพของทั้งสองราชวงศ์ยากจะสร้างความบาดเจ็บให้เทพแท้จริงเทียนฝา กระทั่งการป้องกันของเขาทำลายลงได้ยาก
แต่เมื่อเผชิญหน้ากับการโจมตีของเทพแท้จริงเทียนฝา ผู้แข็งแกร่งของทั้งสองราชวงศ์ทำได้เพียงแค่หลบหลีก กระทั่งมีครึ่งเทพหลายคนได้รับการบาดเจ็บในระดับหนึ่ง
“กำลังรบราชาเซียน เข้าร่วมรบ!”
ครึ่งเทพของสองราชวงศ์ออกคำสั่งในเวลาเดียวกัน
ทันใดนั้น ผู้แข็งแกร่งราชาเซียนก็เริ่มลงมือ
ถึงแม้ว่ากำลังรบของพวกเขาช่างเล็กน้อยด้อยค่าต่อหน้าเทพแท้จริงเทียนฝา แต่ราชาเซียนทั้งหมดของสองราชวงศ์รวมตัวด้วยกัน ก็เป็นกำลังรบน่าหวั่นเกรงที่ไม่อาจประมาทได้
อีกทั้ง ผู้แข็งแกร่งทั้งหมดที่นั่น ล้วนหวังว่าตนจะสามารถเป็นกำลังส่วนหนึ่งให้กับการต่อสู้อันน่าหวาดหวั่นครั้งนี้ได้
คุนอวิ๋น ราชาเซียนโยวมู่ ราชาเซียนปี้กวง ราชาเซียนอวี่หลิง ราชาเซียนสังสารวัฏและคนอื่นๆ ล้วนโจมตีออกไป
ราชาเซียนของทั้งราชวงศ์หลบอยู่ข้างหลังผู้แข็งแกร่งขั้นครึ่งเทพ และโจมตีแบบก่อกวน
“ฝ่ามือสะท้านฟ้า!”
“หนามแสงทมิฬ!”
“ผืนฟ้ามรกต!”
……
“มังกรวารีล้างโลกายังซ่อนอยู่ในที่มืดอีกรึ?”
ครึ่งเทพโยวหลงคำรามอย่างขุ่นเคืองทันใด
ครึ่งเทพโยวหลงเห็นมังกรวารีล้างโลกาแอบซ่อนอยู่มุมหนึ่งนานแล้ว เพียงแต่สถานการณ์ตึงเครียด จึงไม่ได้ไปสนใจ
แต่ในยามนี้จะต้องลากมังกรวารีล้างโลกาลงมาด้วย ด้านหนึ่งสามารถเพิ่มกำลงรบของตนได้ อีกด้านหนึ่งก็เป็นการลดพลังของมังกรวารีล้างโลกา
ผู้แข็งแกร่งทั้งหลายของสองราชวงศ์มีสีหน้าตะลึงไปเล็กน้อย
แต่เมื่อเทียบกับเทพแท้จริงเทียนฝาแล้ว ก็สามารถเมินมังกรวารีล้างโลกาไปได้อย่างสิ้นเชิง
มุมหนึ่งของเขตรอบนอกร่างเทพ มังกรวารีล้างโลกาเนื้อตัวสั่นสะท้าน
“ได้ ครั้งนี้ข้าจะร่วมสู้กับพวกเจ้า!”
มังกรวารีล้างโลกาพุ่งออกไปทันใด
ฐานะของเขาถูกเปิดเผยแล้ว หลบซ่อนต่อไปก็ไม่มีประโยชน์อะไร เทียบกับสองราชวงศ์แล้ว เขาไม่อยากจะโดนเทพแท้จริงผู้นี้ไล่สังหาร
“คิดไม่ถึงเลย ที่นี่จะมีทายาทของสายเลือดเผ่าพันธุ์มังกรวารีล้างโลกาแอบแฝงอยู่!”
เทพแท้จริงเทียนฝามองไปยังมังกรวารีล้างโลกาอย่างแฝงไว้ด้วยความสนใจ
“หืม? ในกายเหมือนมีใครที่สุดยอดอยู่ด้วย!”
ลูกตาของเทพแท้จริงเทียนฝาหรี่ลง ยิ้มขึ้นน้อยๆ
ป๋ายหลินสีหน้าเคร่งเครียด สายตาหม่นหมองเป็นที่สุด เทพแท้จริงผู้นี้เพียงแค่มองแวบเดียวก็รู้ถึงตัวตนของนาง เห็นได้ว่าพลังของเขาลึกซึ้งเพียงใด
และสำหรับเทพแท้จริงผู้นี้ ป๋ายหลินยิ่งไม่อาจทำการพยากรณ์ใดๆ ได้
แต่ทว่าร่องรอยชะตากรรมบอกนาง ฝั่งมนุษย์ยังมีโอกาสรอดอยู่ เพียงแต่ว่า ‘โอกาสรอด’ อยู่ที่ใด นางก็ไม่อาจทำนายออกมาได้
จากการที่ราชาเซียนทั้งหมดของสองราชวงศ์เข้าร่วมต่อสู้ สถานการณ์การรบก็มั่นคงขึ้นเล็กน้อย
ในเมื่อกลุ่มผู้แข็งแกร่งราชาเซียนเหล่านี้ก็ไม่ขาดกำลังรบสุดยอดที่ใกล้เคียงกับครึ่งเทพ เช่นคุนอวิ๋น มังกรวารีล้างโลกา ราชาเซียนสังสารวัฏ เป็นต้น
อีกทั้งกายวัฏสงสารของราชาเซียนสังสารวัฏมีจำนวนมากมาย ไม่เกรงกลัวต่อความเป็นความตาย
“เช่นนี้ก็ตรึงการเคลื่อนไหวของเขาเอาไว้ แล้วสร้างความเสียหายซะ!”
ครึ่งเทพหลงหวงตะโกนขึ้น
ครึ่งเทพทั้งหลายลงมือสุดกำลัง ถึงแม้จะไม่อาจทำลายการป้องกัน ‘เกราะมังกรปีศาจเจ็ดสมุทร’ ของเทพแท้จริงเทียนฝาได้ แต่ภายใต้การโจมตีเป็นเวลานาน จะต้องสร้างความเสียหายให้กับอาวุธเทพชิ้นนี้ได้อย่างแน่นอน
หนึ่งในนั้น เสวียนอ้าวทำลายล้างของครึ่งเทพพั่วเมี่ยและมังกรวารีล้างโลกาได้ผลอย่างชัดเจนมากที่สุด
“หึ แค่เล่นกับพวกเจ้า พวกเจ้าก็คิดว่าตัวเองเก่งกาจมากแล้วอย่างนั้นรึ?”
เทพแท้จริงเทียนฝาหัวเราะเหยียดหยาม ในกายของเขาพลันปะทุพลังสายเลือดบรรพกาลที่ชวนให้ผู้คนหวาดหวั่นขึ้น
วู้ม!
ผิวกายทั่วร่างของเทพแท้จริงเทียนฝาหม่นลงทันใด ลึกล้ำดุจห้วงราตรี บนผิวมีลายเส้นสีม่วงเย็นเยือกลอยเอ่อ
“สายเลือดเผ่าพันธุ์มารทมิฬ อันดับที่แปดสิบสองของรายชื่อหมื่นเผ่าพันธุ์โบราณ!”
ครึ่งเทพโยวหลงมีสีหน้าตื่นตะลึงทันใด
“เป็นกลิ่นอายสายเลือดที่น่าหวาดหวั่นอะไรเช่นนี้!”
“นี่ก็คือสายเลือดบรรพกาลของดินแดนเทพรกร้างรึ?”
ครึ่งเทพหลงหวงสายตาเย็นเยียบ สัมผัสได้ถึงแรงกดดันมหาศาล
เทพแท้จริงเทียนฝามีสายเลือดเผ่าพันธุ์มารทมิฬอันดับที่แปดสิบสองของสายเลือดหมื่นเผ่าพันธุ์โบราณ แต่ความเข้มข้นของสายเลือดกลับเกินกว่าการรับรู้ของพวกเขาชาวดินแดนทวีปทั้งหมด
ในยามนี้ กำลังรบทั้งหมดของสองราชวงศ์ล้วนถูกพลังสายเลือดที่แข็งแกร่งไร้เทียมทานสยบ ต่อให้เป็นครึ่งเทพโยวหลงที่มีสายเลือดอันดับหนึ่งของสายเลือดวิถีราชา ก็ไม่อาจเผชิญหน้ากับเทพแท้จริงเทียนฝาในยามนี้ได้
“มาสิ? ฮ่าๆ!”
ทั่วร่างเทพแท้จริงเทียนฝาดำทะมึน กายสวมเกราะมังกรปีศาจเจ็ดสมุทร ราวกับเงาภูตผีปีศาจทะลุผ่านไปในสนามรบ
เทพแท้จริงเทียนฝาที่กระตุ้นสายเลือดบรรพกาลอันแข็งแกร่ง เป็นดุจเทพแห่งการสังหาร ไม่อาจต้านทานได้เลย!
ครืน ตูม บึ้ม!
ผู้แข็งแกร่งทั้งสองราชวงศ์ ภายใต้ความกดดันสายเลือดที่แข็งแกร่งไร้เทียมทานและการโจมตีอาวุธเทพ ถอยร่นอย่างต่อเนื่อง
“อึก แข็งแกร่งเกินไไปแล้ว!”
ร่างของครึ่งเทพไท่จี๋ตีลังกาบินมาหลายลี้ กระแทกเข้ากับกำแพงผลึก
“ถอย!”
“ให้กำลังรบขั้นเซียนมาร่วมสู้เร็ว!”
ผู้แข็งแกร่งครึ่งเทพของสองราชวงศ์ใจสั่นสะท้าน
ด้านหลัง ผู้แข็งแกร่งขั้นเซียนของทั้งสองราชวงศ์เผยสีหน้าสิ้นหวัง
เผชิญหน้ากับคู่ต่อสู้ที่แข็งแกร่งเช่นนี้ พวกเขาเหล่าคนขั้นเซียนจะสามารถทำอะไรได้?
“ความเข้มข้นสายเลือดแข็งแกร่งนัก ความเข้มข้นสายเลือดของวานรสายฟ้านภาเพลิงในมิติเทพบรรพกาลไม่อาจเทียบได้เลย”
จ้าวเฟิงสีหน้าตื่นตะลึง
ต้องรู้ว่า วานรสายฟ้านภาเพลิงเป็นสายเลือดดั้งเดิม แต่เทพแท้จริงเทียนฝาเป็นเพียงแค่ทายาทสายเลือดของเผ่าพันธุ์มารทมิฬเท่านั้น
“ดินแดนเทพรกร้างเป็นโลกเช่นไรกัน?”
จ้าวเฟิงเกิดความรู้สึกปรารถนาอย่างรุนแรงขึ้นทันใดแต่ในยามนี้ สถานการณ์รบสำคัญที่สุด ผู้แข็งแกร่งทั้งหมดฝั่งสองราชวงศ์ร่วมมือกัน แต่ก็ไม่อาจต้านทานพลังของเทพแท้จริงเทียนฝาได้
กระทั่งมีผู้แข็งแกร่งขั้นครึ่งเทพผู้หนึ่งถูกเทพแท้จริงเทียนฝาจับได้แล้วสังหารลงทันที!
ครึ่งเทพร่วงหล่น!
สมาชิกทั้งหมดที่เข้าร่วมการต่อสู้ของสองราชวงศ์ ในใจเคร่งเครียดทันที
“ครึ่งเทพทุกท่าน ข้ามีวิธีหนึ่ง บางทีอาจจะสามารถใช้ได้!”
ในยามนี้ ราชาเซียนสังสารวัฏที่แอบซ่อนอยู่เบื้องหลังส่งเสียงขึ้นโดยพลัน
ราชาเซียนสังสารวัฏครอบครองเนตรสังสารวัฏ ตัวก็มีกำลังรบที่แข็งแกร่งมาก ต่อให้เป็นครึ่งเทพทั่วไปก็ไม่กล้าประมาทต่อการมีอยู่ของเขา
อีกทั้งราชาเซียนสังสารวัฏ ยิ่งเป็นหนึ่งในราชาเซียนโบราณที่อายุขัยยืนยาวที่สุด
“จนเวลานี้แล้ว พูดออกมาเถิด!”
ครึ่งเทพหลงหวงสีหน้าจริงจัง เห็นได้ชัดว่าเขาก็ไม่ได้ฝากความหวังไว้กับวิธีของราชาเซียนสังสารวัฏ
“วิธีนี้ต้องยืมพลังของทายาทแปดเนตรเทพเจ้าทั้งหมดของทั้งสองราชวงศ์!”
ราชาเซียนสังสารวัฏส่งกระแสจิตให้กับผู้นำระดับสูงบางคนของสองราชวงศ์
“ทายาทแปดเนตรเทพเจ้า?”
ครึ่งเทพชั้นสุดยอดของสองราชวงศ์สีหน้าตื่นตะลึง
แปดเนตรเทพเจ้า อย่างน้อยก็อยู่ในยี่สิบอันดับต้นๆ ของรายชื่อหมื่นเผ่าพันธุ์โบราณ กระทั่งเป็นสายเลือดพิเศษจัดอยู่ในสิบอันดับต้นๆ ทายาทสายเลือดย่อมไม่ด้อยไปกว่ากันอย่างแน่นอน
แต่สำหรับแปดเนตรเทพเจ้า ยังมีเรื่องเล่าที่คาดไม่ถึงต่างๆ นานา ทำให้คนยากจะประเมินพลังสายเลือดที่แท้จริงของแปดเนตรเทพเจ้าได้
“ต้องการให้ข้าทำอะไร?”
ฝั่งต่างเผ่าพันธุ์ ครึ่งเทพพั่วเมี่ยเผยสีหน้าสงสัย
“ข้ามีเคล็ดวิชาลับอยู่วิชาหนึ่ง แค่เพียงสำแดงได้สำเร็จจะสามารถรวบรวมพลังของทายาทเนตรเทพเจ้าได้ และเกิดเป็นพลังที่ทำลายฟ้าดิน บางทีอาจจะข่มขวัญเทพแท้จริงผู้นี้ได้ แน่นอน เคล็ดวิชานี้ข้าไม่เคยลองมาก่อน ดังนั้นเลยไม่กล้าจะรับประกัน….”
ราชาเซียนสังสารวัฏเอ่ยเนิบช้า
……………………………………………………


[Go To Next Chapter]( ./350.md)