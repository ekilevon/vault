##บทที่ 1022: พลานุภาพวิชาฝ่ามือ
การรบของทั้งสองฝ่าย เซียนเป็นผู้ที่มีกำลังรบสูงสุด อยู่สูงเกินจะเอื้อมในสายตาของพลทหารนับพันนับหมื่น
การรบของเซียนทำลายล้างทุกสรรพสิ่ง ทว่าตั้งแต่ที่ราชวงศ์ทั้งสองต่อสู้กันมา น้อยครั้งนักจะเกิดสถานการณ์ที่เซียนตายลงไป
อย่างไรเสีย ทุกเมืองก็จะมีเซียนคนถึงสองคนคอยดูแลอยู่ ในสถานการณ์ที่พลังไม่ต่างกันมากนัก เซียนจะไม่โดนสังหาร
แต่ในตอนนี้ พวกต่างเผ่าพันธุ์ที่เดิมทีเหนือกว่าโดยสิ้นเชิง กลับต้องสูญเสียเซียนไปผู้หนึ่ง!
“ท่านขวงลี่!”
“เซียนขวงลี่ตายแล้ว!”
“นี่เป็นไปได้อย่างไรกัน?”
บนสนามรบ พลทหารและแม่ทัพต่างเผ่าพันธุ์จำนวนนับไม่ถ้วนตื่นตระหนก ไม่อยากจะเชื่อ
พวกเขาคิดภาพไม่ออกเลยว่า เมืองเจียเป่าที่ไม่มีแม้แต่เซียนสังหารเซียนขวงลี่ได้อย่างไร
ในใจพวกต่างเผ่าพันธุ์ทั้งหมดถูกปกคลุมไปด้วยเงาแห่งความกลัว ขวัญกำลังใจที่เดิมฮึกเหิมก็พลันห่อเหี่ยวลงไป
แม่ทัพต่างเผ่าพันธุ์หลายคนที่ต่อสู้กับจ้าวเฟิงเมื่อครู่ยิ่งใจเต้นระรัว ขนพองสยองเกล้า
“นี่เป็นพลังที่แท้จริงของเขารึ?”
“ต่อให้เขามีขอบเขตพลังขั้นปฐมเซียนก็เถอะ เหตุใดถึงสังหารเซียนขวงลี่ลงได้!”
แม่ทัพต่างเผ่าพันธุ์สามคนไม่อยากจะเชื่อ พวกเขาประมือกับเผ่าพันธุ์มนุษย์ที่น่ากลัวแบบนี้มาตลอด
เห็นได้ชัดเจนว่ามนุษย์ผู้นี้ซุกซ่อนความแข็งแกร่งเอาไว้ เป้าหมายแท้จริงไม่ใช่เพื่อสังหารพวกเขา แต่เพื่อสังหารเซียน !
ย้อนมองที่ฟากของมนุษย์ ความสิ้นหวังแต่เดิมมลายหายทันที เสียงร้องตะโกนนับไม่ถ้วนดังขึ้น กึกก้องทั่วฟ้า
“เซียนต่างเผ่าพันธุ์ตายแล้ว!”
“นี่คือยอดฝีมือผู้เป็น ‘อาวุธลับ’ ที่ติดตามองค์รัชทายาทมางั้นหรือ?”
“ที่แท้แล้วพวกเรามีกำลังรบขั้นเซียนปกปักดูแลอยู่!”
พลทหารเผ่าพันธุ์มนุษย์มากมายฮึกเหิมเกินจะเปรียบ แม่ทัพส่วนหนึ่งที่เคยได้ยินเรื่องของจ้าวเฟิง ต่อให้เห็นจ้าวเฟิงลงมือสังหารเซียนด้วยตาตนเองก็ยังไม่กล้าเชื่อ
“จ้าวเฟิง!”
เถี่ยหงหลิงลอยตัวอยู่กลางอากาศ
แต่เดิมนางคิดว่าเมื่อมีปฐมเซียนสองคนเพิ่มมา ใช้เวลาไม่นานเท่าไหร่ นางก็คงจะทำให้เซียนขวงลี่บาดเจ็บสาหัสได้ ถึงขั้นใช้ไพ่ไม้ตายบางอย่างเพื่อจะสังหารเขา
แต่จ้าวเฟิงกลับแย่งเหยื่อของนางไปอย่างสบายๆ สังหารอีกฝ่ายได้ในฉับพลัน
อีกทั้งพลังที่จ้าวเฟิงสำแดงออกมาแตกต่างกับตอนที่ ‘ประลองสามกระบวนท่า’ กับนางอย่างสิ้นเชิง พลังกายแข็งแกร่งมากขึ้นเท่าหนึ่งเป็นอย่างน้อย
“หรือว่าเขาจะซ่อนพลังเอาไว้ตลอดมา?”
เถี่ยหงหลิงสงสัย หากในตอนนั้นจ้าวเฟิงแสดงพลังออกมาเช่นนี้ นางต้องตายอย่างไม่ต้องสงสัย
ชายที่ยอดเยี่ยมแข็งแกร่งเช่นนี้ ทั้งยังครอบครองสายเลือดเพลิงมารโลหิตที่สมบูรณ์แบบของตระกูลเถี่ย เถี่ยหงหลิงใจเต้นรัวอย่างที่ไม่เคยเป็นมาก่อน!
“เจ้ามนุษย์นี่!”
แววตาเซียนซุ่นอิ่งหวาดกลัวอย่างยิ่ง มองเซียนขวงลี่ที่วิญญาณหลุดลอย และเด็กหนุ่มผู้มีแววตาเย็นชาผู้นั้น
ในตอนนี้ เซียนซุ่นอิ่งเข้าใจในที่สุด นี่คือแผนการของฝ่ายมนุษย์ จงใจโยกย้ายกำลังรบขั้นเซียนไปเพื่อล่อลวงให้พวกเขาติดกับ ความจริงแล้วพวกมนุษย์วางแผนส่งปฐมเซียนที่กำลังรบไม่ด้อยไปกว่าเซียนชั้นยอดมา
ทว่า เหตุใดเด็กหนุ่มผู้นี้จึงไม่โจมตีเซียนขวงลี่ตั้งแต่แรก แต่รอให้ตนเองลงมือก่อน เขาถึงปลดปล่อยพลังที่แท้จริงออกมา?
“ต่อไปก็เป็นตาเจ้าแล้ว!”
แววตาของจ้าวเฟิงทอดมองเซียนซุ่นอิ่งที่อยู่ด้านล่าง!
“อะไรนะ!”
เซียนซุ่นอิ่งเข้าใจในฉับพลัน ใจสั่นรัว
เหตุผลที่เด็กหนุ่มผู้นี้ไม่ยอมแสดงพลังที่แท้จริงออกมา เป็นเพราะต้องการจะสังหารเขาด้วยเช่นกัน!
“เหอะ เจ้ามนุษย์พูดไม่อายปาก!”
เซียนซุ่นอิ่งแค่นเสียงเย็น
ถึงจ้าวเฟิงจะสังหารเซียนขวงลี่ได้สำเร็จ แต่ก็เป็นเพราะลงมือกะทันหันและลอบสังหารก่อน บนสนามรบ ใครก็คงไม่คิดว่าจะเกิดการเปลี่ยนแปลงเช่นนี้ เซียนขวงลี่จึงชะล่าใจเกินไป และถูกกำจัดไปอย่างง่ายดาย
แต่ทว่า สถานการณ์การรบไม่สู้ดีนักจริงๆ
เซียนซุ่นอิ่งเชื่อว่าหากสู้กันตัวต่อตัว จ้าวเฟิงไม่อาจจะสังหารเขาได้ แต่วันนี้เป็นสนามรบ ฝ่ายตรงข้ามยังมีสตรีตระกูลเถี่ยที่กล้าแกร่งอย่างมากนางนั้นด้วย
โครม!
เหนือเมืองเจียเป่า องค์ชายเก้ากำกระบี่อัสนีคราม โคจรพลังชะตามังกรแล้วพุ่งทะยานออกไปในทันที
“ถอยเต็มกำลัง!”
เซียนซุ่นอิ่งตะเบ็งเสียงดัง ถ่ายทอดคำสั่งทหาร
พวกต่างเผ่าพันธุ์ที่กำลังสู้รบ เมื่อได้ยินคำบัญชาการจึงหนีกลับไปที่เมืองมังกรจันทราอย่างไม่คิดชีวิต
คำสั่งถอยทัพ ปกติมีอยู่สองประเภท หนึ่งคือ ‘ถอยทัพ’ โดยปกติแล้วจะโจมตีไปพลางถอยทัพไปพลาง ส่วนอีกประเภทคือ ‘ถอยเต็มกำลัง’ คือถอดใจไม่รับมืออะไรทั้งสิ้น และถอยร่นไปอย่างไม่สนสิ่งใด
และในเวลานี้พวกต่างเผ่าพันธุ์เลือกที่จะถอยเต็มกำลัง!
เปรี๊ยะ!
เซียนซุ่นอิ่งกลายร่างเป็นลำแสงสีดำสนิท หนีไปทางด้านหลัง
“หยุดตรงนั้น!”
ปีกด้านหลังของจ้าวเฟิงสาดซัดวายุอัสนีธาตุไฟระยิบระยับ กระตุ้นความเร็วของเขาไปจนถึงขีด ร่างจ้าวเฟิงสว่างวาบแล้วหายไป มาปรากฏด้านหน้าเซียนซุ่นอิ่ง แก่นแท้พลังสายฟ้าศักดิ์สิทธิ์กดดันออกมา ขัดขวางอีกฝ่ายไว้
“เจ้ามนุษย์ชั่ว ไสหัวไป หากต่อสู้กันตัวต่อตัวจริงๆ เจ้าคิดว่าข้าจะกลัวเจ้างั้นรึ!”
เซียนซุ่นอิ่งขบเขี้ยวเคี้ยวฟัน ถึงแม้ว่าเขาชำนาญในเรื่องความเร็ว แต่ความเร็วของมนุษย์ตรงหน้าไม่ด้อยไปกว่าเขาแม้แต่น้อย
มือสองข้างของเซียนซุ่นอิ่งกลายเป็นก้ามแมงป่องขนาดใหญ่ ตรงไปหาจ้าวเฟิง
จ้าวเฟิงไม่หลบไม่ถอย โคจรวายุอัสนีธาตุไฟ ทั่วร่างเรืองรองไปด้วยสายฟ้าสีทองแดงเป็นประกาย
โครม!
จ้าวเฟิงตั้งรับการโจมตีของเซียนซุ่นอิ่งอย่างซึ่งหน้า พร้อมสะบัดฝ่ามือออกไป
“แรงป้องกันร่างกายนี้!”
เซียนซุ่นอิ่งรู้สึกว่าก้ามแมงป่องชาวาบ
เด็กหนุ่มตรงหน้าผู้นี้ใช้เพียงร่างกายตั้งรับการโจมตีของเขา จะต้องรู้ว่าเผ่าพันธุ์มนุษย์แมงป่องชำนาญการโจมตีที่รุนแรงถึงชีวิต พลังโจมตีแข็งแกร่งเกินจะเปรียบ จึงอยู่เหนือยอดฝีมือที่ฝึกฝนร่างกายระดับหนึ่ง
“สังหารต่างเผ่าพันธุ์!”
องค์ชายเก้าชูกระบี่อัสนีคราม ถ่ายทอดคำสั่ง
โครม บึ้ม…
ในฟากมนุษย์ กำลังทหารและแม่ทัพต่างไล่ล่าสังหารอีกฝ่ายอย่างไม่ลดละ
ส่วนองค์ชายเก้าและเถี่ยหงหลิงไล่ตามเซียนซุ่นอิ่งไปทันที
“วุ่นวายกับเจ้าต่อไปไม่ได้แล้ว!”
เซียนซุ่นอิ่งรีบบีบป้ายส่งข่าวชิ้นหนึ่ง ก่อนหายไปจากเส้นทางการโจมตีของจ้าวเฟิง
“จ้าวเฟิง ขัดขวางเซียนซุ่นอิ่งเอาไว้ อย่าให้เขาหนีไปได้!”
องค์ชายเก้ากลายร่างเป็นแสงอัสนีสีครามโบยบินมาอย่างรวดเร็ว
เซียนต่างเผ่าพันธุ์สามารถสังหารได้ก็ต้องรีบสังหารทิ้ง หากปล่อยให้หนีไป ในภายหน้าเซียนซุ่นอิ่งจะต้องกลับมาอีกครั้ง และสังหารมนุษย์ทิ้งแน่นอน
“เหอะ!”
จ้าวเฟิงแค่นเสียงเย็น ด้านหลังมีเมฆดำสายฟ้ากว้างใหญ่ขยายออก แล้วจึงหลอมรวมเข้าไปฟ้าดินกว้างใหญ่ทันที
วินาทีต่อมา เซียนซุ่นอิ่งอยู่ภายในมิติที่เต็มไปด้วยวายุอัสนีบ้าคลั่งรุนแรง กฎเกณฑ์แห่งพลังที่น่ากลัวกดดันเขาเอาไว้ จนความเร็วช้าลง
‘มิติส่วนตัวของเจ้าเด็กมนุษย์คนนี้แปลกประหลาดนัก!’
เซียนซุ่นอิ่งตื่นตะลึง เขาไม่เคยเห็นโลกมิติส่วนตัวของปฐมเซียนคนไหนมีพลานุภาพเช่นนี้
เขารู้สึกได้ว่าในโลกมิติส่วนตัวของมนุษย์ผู้นี้มีกลิ่นอายบรรพกาลผิดธรรมดา
ตูม!
เซียนซุ่นอิ่งไม่กล้าชะล่าใจ รีบปลดปล่อยพลังเงาโลกมิติส่วนตัวออกมา
ชั้นมิติชื้นแฉะที่มีสายน้ำดำมืดไหลบ่า ปะทะเข้ากับโลกมิติส่วนตัววายุอัสนีของจ้าวเฟิง
โลกมิติส่วนตัวของเซียนจะครอบครองพลังที่ต่างกันออกไป ถึงแม้จะมีเพียงพลังจากเงา ก็สามารถทำลายโลกมิติส่วนตัวของจักรพรรดิทั่วไปได้อย่างง่ายดาย
แต่ในวินาทีดังกล่าว เงาโลกมิติส่วนตัวของเซียนซุ่นอิ่งได้เปรียบเพียงเล็กน้อยเท่านั้นเมื่อปะทะกับโลกมิติส่วนตัววายุอัสนีของจ้าวเฟิง
เซียนซุ่นอิ่งเองก็ไม่สนใจอะไรอีกแล้ว ขอแค่เขาไม่โดนโลกมิติส่วนตัวของจ้าวเฟิงขัดขวาง ก็จะหนีรอดไปได้อย่างราบรื่น ความเร็วขององค์ชายเก้าและเถี่ยหงหลิงที่ตามมาด้านหลังช้าอยู่เล็กน้อย ไม่อาจจะไล่ตามทันในเวลาสั้นๆ
“ฮ่าๆ ได้ลองพอดีเลย!”
จ้าวเฟิงระบายยิ้มออกมา
อย่างไรก็เป็นเงาโลกมิติส่วนตัวของเซียน โลกมิติส่วนตัววายุอัสนีของจ้าวเฟิงสามารถต้านทานได้ก็ไม่เลวมากแล้ว
วู้ม แซ่ด!
วายุอัสนีธาตุไฟหมุนวนทั่วร่างจ้าวเฟิงอย่างบ้าคลั่ง พลังแก่นแท้กายสายฟ้าศักดิ์สิทธิ์ก็ค่อยๆ รวมตัวในฝ่ามือขวา
เวลาเดียวกัน โลกมิติส่วนตัววายุอัสนีก็เพิ่มพลังให้กับจ้าวเฟิงด้วย
“ฝ่ามือสายฟ้าทลายนภา ฝ่ามือพิฆาตโลกา!”
วินาทีที่จ้าวเฟิงฟาดฝ่ามือลงมา แก่นแท้กายสายฟ้าศักดิ์สิทธิ์ของเขาอ่อนแรงลงไปเล็กน้อย
แล้วจึงเห็นเงาฝ่ามือทองแดงใหญ่ราวภูผา สายฟ้ามากมายเป็นประกาย พุ่งไปด้านหน้า ทำลายทุกสรรพสิ่งที่ขวางอยู่จนสิ้น
ตู้ม!
ฝ่ามือของจ้าวเฟิงตรงไปโจมตีบนเงาโลกมิติส่วนตัวของเซียนซุ่นอิ่ง
โครม แซ่ด!
แก่นแท้พลังสายฟ้าศักดิ์สิทธิ์และพลังวายุอัสนีที่แกร่งกล้า ถูกปลดปล่อยออกมาผ่านเสวียนอ้าวของ ‘ฝ่ามือสายฟ้าทลายนภา’ แทรกซึมเข้าไปในโครงสร้างเงาโลกมิติส่วนตัวแห่งนั้น
“เป็นไปได้อย่างไรกัน…โครงสร้างมิติส่วนตัวของข้า!”
เซียนซุ่นอิ่งใจเต้นรัว
เขาพลันรู้สึกว่าโลกมิติส่วนตัวในร่างสั่นไหว โครงสร้างรากฐานของมันถูกทำลายไปบางส่วน
และในเวลาเดียวกัน พลังเงาแห่งโลกมิติส่วนตัวที่เขาปลดปล่อยออกมาเริ่มวุ่นวาย พลังอ่อนลงไป พลานุภาพของฝ่ามือสายฟ้าทลายนภาปะทะเข้าใส่ร่างของเซียนซุ่นอิ่ง
โครม!
โลกมิติส่วนตัววายุอัสนีของจ้าวเฟิงทะลวงเข้าไปเมื่ออีกฝ่ายเผลอ กำราบโลกมิติส่วนตัวพลังเงาของเซียนซุ่นอิ่งเอาไว้ทันใด
‘ที่แท้ก็เป็นเช่นนี้ โครงสร้างพื้นฐานของมิติส่วนตัวยิ่งอ่อนแอก็ยิ่งทำลายได้ง่ายดายมากขึ้น!’
ได้ทดสอบฝ่ามือสายฟ้าทลายนภาด้วยตนเองแล้ว จ้าวเฟิงจึงกระจ่างแจ้งในใจ
อันที่จริง จักรพรรดิจำนวนมากไม่มีประสบการณ์หรือยังขาดคำชี้แนะจากผู้อาวุโสกว่า จึงรีบร้อนสร้างโลกมิติส่วนตัวจนต้องมานั่งเสียใจอย่างยิ่งในภายหลัง
เซียนส่วนหนึ่งจะใช้พลังและเวลาจำนวนมาก เพิ่มความแข็งแกร่งและปรับแก้โลกมิติส่วนตัว กระทั่งมีเซียนบางคนทำลายแล้วจึงสร้างโลกมิติส่วนตัวขึ้นมาใหม่
“ถ้าหากเป็นโลกมิติส่วนตัวของปฐมเซียนทั่วไป เกรงว่าข้าน่าจะทำลายมันได้ด้วยฝ่ามือเดียว!”
จ้าวเฟิงลำพองใจเล็กน้อย
เห็นได้ชัดว่าเซียนซุ่นอิ่งเป็นเซียนที่มีประสบการณ์สูง และโครงสร้างโลกมิติส่วนตัวก็ค่อนข้างมั่นคงด้วย
“เจ้ามนุษย์ชั่วช้านี่!”
เซียนซุ่นอิ่งหวาดกลัวสุดขีด
เขาคิดไม่ถึงว่าปฐมเซียนผู้หนึ่งจะสามารถสร้างความเสียหายให้กับรากฐานโลกมิติส่วนตัวของเขาได้
จะต้องรู้ว่า ขอแค่รากฐานของโลกมิติส่วนตัวไม่ถูกทำลายลงไป ถึงอย่างอื่นจะถูกทำลายทั้งหมด ก็ยังสามารถพึ่งพาแหล่งกำเนิดพลังฟื้นคืนกลับมาได้
เซียนซุ่นอิ่งไม่ลังเล กลายร่างเป็นแมงป่องยักษ์มีแสงสีดำโอบล้อม จากนั้นสำแดงเคล็ดวิชาข้ามมิติ
เถี่ยหงหลิงที่ไล่ตามหลังจ้าวเฟิงมาหวาดกลัวอย่างมาก
หากบอกว่าจ้าวเฟิงสังหารเซียนขวงลี่ได้เป็นเพราะลอบสังหารโดยไม่ทันตั้งตัว แต่ตอนนี้จ้าวเฟิงกลับไล่สังหารเซียนซุ่นอิ่งอย่างเปิดเผย ถ้าเซียนซุ่นอิ่งไม่รวดเร็ว เกรงว่าน่าจะมีจุดจบแบบเดียวกับเซียนขวงลี่ไปนานแล้ว
“ธนูเหนือนภา!”
บนธนูเก่าแก่สีเงินในมือจ้าวเฟิง ปรากฏลูกศรแสงวายุอัสนีสีทองดอกหนึ่ง ส่งเสียงดัง ‘ฟุ่บ’ แล้วพลันแหวกอากาศตรงดิ่งไป
เปรี๊ยะ ผัวะ!
ลูกธนูแสงวายุอัสนีสีทองปรากฏขึ้นอีกครั้ง ก็ทะลุทรวงอกของเซียนซุ่นอิ่งแล้ว
หลังจากกลายร่างเป็นแมงป่องสีดำ เซียนซุ่นอิ่งมีพลังป้องกันแข็งแกร่งขึ้น อีกทั้งขนาดก็ใหญ่ขึ้น ลดทอนอานุภาพธนูเหนือนภาลงไป แต่ก็ไร้ผลใดๆ
ฟึ่บ…
จ้าวเฟิงดึงสายธนูอยู่หลายครั้ง ธนูแสงสีทองหลายสายทะลวงไปในอากาศ ปักทะลุผ่านร่างของเซียนซุ่นอิ่ง
“บ้าเอ๊ย เจ้ามนุษย์ชั่ว!”
แมงป่องยักษ์ที่เกิดจากเซียนซุ่นอิ่งร้องลั่นกลางอากาศ
การโจมตีของจ้าวเฟิงส่งผลทำลายร่างอย่างมาก และยังส่งผลต่อความเร็วของเขาด้วย
“เพื่อผลงานการรบ ไม่อาจปล่อยให้เจ้าที่บาดเจ็บหนักไปตายในเงื้อมมือของคนอื่น!”
ปีกด้านหลังของจ้าวเฟิงโบกสะบัด ไล่ตามเซียนซุ่นอิ่ง สะบัดฝ่ามือออกไป
“ไปตายซะ!”
หางแมงป่องบนร่างเซียนซุ่นอิ่งปล่อยพิษสีดำที่รุนแรงถึงชีวิตใส่จ้าวเฟิง
ร่างกายของเขาบาดเจ็บสาหัส ไม่สามารถรวดเร็วกว่าจ้าวเฟิงได้อีกแล้ว
“เพลิงอัสนีวายุเนตรเทพเจ้า!”
จ้าวเฟิงสำแดงวิชาดวงตาวิญญาณกระบวนท่าหนึ่ง เพลิงอัสนีสีทองและม่วงกลุ่มหนึ่งปะทะไปบนร่างเซียนซุ่นอิ่ง
ในเวลาเดียวกัน จ้าวเฟิงใช้ความคล่องแคล่วอย่างยิ่งหลบหลีกการโจมตีจากหางแมงป่องของเซียนซุ่นอิ่ง ลอยตัวอยู่เหนืออีกฝ่าย แก่นแท้กายสายฟ้าศักดิ์สิทธิ์บดขยี้ลงไป
โครม ตุบ!
จ้าวเฟิงสะบัดฝ่ามือติดต่อกันหลายครั้ง ซัดร่างขนาดใหญ่ของเซียนซุ่นอิ่งแหลกละเอียด
วิญญาณที่อ่อนแอของเซียนซุ่นอิ่งยังไม่ทันจะหนีพ้น ก็ถูกพลังดวงวิญญาณของจ้าวเฟิงสังหารตายลงไป
เซียนของต่างเผ่าพันธุ์ตายลงไปอีกหนึ่งแล้ว!
......................


[Go To Next Chapter]( ./260.md)