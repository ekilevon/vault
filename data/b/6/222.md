##บทที่ 985: ผู้คดโกง
เหนือเมืองความลับสวรรค์ องค์ชายทั้งสี่สมาธิตั้งมั่น สังเกตการณ์เขาวงกต ในขณะเดียวกันก็บัญชาการสมาชิกที่อยู่ในเขาวงกตผ่านทางตรารัชทายาทจำลอง
กลางอากาศเหนือ ‘เขาวงกตเคลื่อนที่’ มีลูกทรงกลมว่างเปล่าปรากฏขึ้นเป็นครั้งคราว
ในลูกทรงกลมฉายภาพของการประลองใน ‘ฉากประลอง'
ภายในลูกทรงกลมหนึ่งในนั้น จ้าวเฟิงพุ่งไปยังยอดไม้ หยิบเอาว่าวสีแดงมาได้
“สมกับที่เป็นเมืองความลับสวรรค์ พลังการสร้างสรรค์แบบนี้ยากที่จะจินตนาการนัก การแข่งขันนี้ไม่รู้ว่าแฝงไว้ด้วยมิติลึกลับมากเท่าไหร่!”
สืออวี่เหลยจิตใจหวั่นไหว กระทั่งเสียดายเล็กน้อยที่ไม่ได้เข้าไปสัมผัสเองสักรอบ
เฉินจีจื่อมองไปยังเขาวงกตเบื้องล่าง ดวงตาทั้งสองไม่ได้เพ่งมองจุดใด ราวกับว่ากำลังคาดเดาอะไรอยู่
“ดี จ้าวเฟิงชนะเซียนมารทมิฬ ได้รับพลังชะตามังกรของเขาหนึ่งส่วน!”
สืออวี่เหลยร้องอย่างตื่นตะลึง
จากนั้น ลูกทรงกลมว่างเปล่าที่ฉายภาพจ้าวเฟิงก็หายไปจากเบื้องบนของเขาวงกต
“สหายจ้าว มีพร้อมทั้งชาญฉลาดและกล้าหาญ!”
องค์ชายเก้าถอนหายใจโล่ง
เป็นเพราะความเลินเล่อในชั่วขณะของเขา ทำให้เซียนมารทมิฬเข้าใกล้จ้าวเฟิง
ดีที่ผลสุดท้ายแล้วเป็นจ้าวเฟิงที่ชนะ
จ้าวเฟิงมีความสามารถปรับตัวในสภาพแวดล้อมที่ไม่คุ้นเคยมาก่อนมากเกินกว่าคนอื่นนัก
“เช่นนั้นก็ฟังจ้าวเฟิง ตั้งใจชี้นำเฒ่าอิงกับซูชิงหลิง!”
องค์ชายเก้าเชื่อแผนของจ้าวเฟิง
ในเขาวงกตเคลื่อนที่
จิงข่ายพบเจอกับผู้อาวุโสชุดเขียวคนหนึ่งที่อยู่ในกลุ่มขององค์ชายสี่
“ฮ่าๆ จิงข่ายในกลุ่มขององค์ชายเก้า!”
ผู้อาวุโสชุดเขียวเผยรอยยิ้มเหี้ยม พุ่งทะยานไปเบื้องหน้า
หลังจากเขาห่างจากจิงข่ายในระยะหนึ่ง
วู้ม ฟู่!
ทิวทัศน์รอบด้านเปลี่ยนไปท่ามกลางการบิดม้วน ทั้งสองมาปรากฏยังอีกมิติหนึ่ง
ในป่าเขา จิงข่ายและผู้อาวุโสชุดเขียวจ้องมองกันจากที่ไกลๆ
เบื้องหลังจิงข่าย ชาวบ้านนับร้อยคุกเข่าบนพื้น ร้องไห้คร่ำครวญ
“ท่านจอมยุทธ์ รีบช่วยหมู่บ้านของพวกเราด้วยเถอะ โจรกลุ่มนั้นมาอีกแล้ว!”
“ขอร้องท่านล่ะ ช่วยพวกเราไล่โจรกลุ่มนี้ที!”
ส่วนเบื้องหลังผู้อาวุโสชุดเขียวคือโจรภูเขาท่าทางโหดอำมหิตนับสิบ ในมือถืออาวุธหลากหลาย รอยยิ้มชั่วร้ายเปื้อนหน้า
“พี่ใหญ่ พวกเราบุกเถอะ!”
“ใช่แล้ว พี่น้องเราอดอยากมาหลายเดือนแล้ว!”
ผู้อาวุโสชุดเขียวถลึงตา โมโหจนหนวดกระดิก
ถึงแม้เขาจะรู้ว่าเหตุการณ์นี้คือการสุ่มเลือก เนื้อหาเหตุการณ์ข้างในก็เป็นเพียงมายา แต่เขาที่เป็นถึงผู้อาวุโสคุมกฎแห่งสำนักสามดาว กลับมาเป็นหัวหน้าโจรภูเขาปล้นชิงในเหตุการณ์นี้
“จิงข่าย ทำให้มันจบลงเสียเถอะ!”
ผู้อาวุโสชุดเขียวอดใจไม่ไหว ทะยานออกไป
“ทะเลมรกตสามกระบวน!”
ช่วงที่ผู้อาวุโสชุดเขียวโบกมือ แสงคลื่นสุกใสม่านน้ำแวววาวแต่ละสาย ทั้งอ่อนและแข็งมีพร้อม ก่อตัวเป็นคลื่นน้ำวนเขียวหม่นเส้นผ่านศูนย์กลางนับรอยจั้งม้วนพุ่งไปยังจิงข่าย
จิงข่ายตั้งท่าพร้อมรับ รอบกายเปล่งแสงสีทองเจิดจ้า วนล้อมรอบกายอย่างมีระบบระเบียบ
ฟู่ ฉัวะ ฉัวะ!
กระบี่แสงสีทองและม่านแสงเขียวหม่นสอดประสาน พลังมากล้นมหาศาลทำให้ทิวทัศน์รอบด้านทลายสิ้น
“ฮ่าๆ จิงข่ายเจ้าเพิ่งทะลวงถึงขั้นปฐมเซียนสินะ!”
ผู้อาวุโสชุดเขียวหัวเราะลั่น
ครืน ฟู่!
คลื่นน้ำวนเขียวหม่นมหาศาลโอบล้อมจิงข่ายเอาไว้ตรงกลาง ใกล้จะทำให้เขาจมมิดลงไปหมด
ทันใดนั้น!
เหนือจุดที่ทั้งสองประมือกัน มีเนตรสวรรค์สีทองอ่อนข้างหนึ่งปรากฏขึ้น
เจตจำนงดวงตาทรงพลังล้นฟ้าพลันพุ่งไปยังผู้อาวุโสชุดเขียว
“อ๊าก!”
ผู้อาวุโสชุดเขียวร้องอย่างทรมาน ชั้นวิญญาณถูกสายฟ้านับหมื่นฟาดผ่า ร่างกายนิ่งแข็งอยู่ที่เดิม
จิงข่ายพุ่งไปด้านหลังผู้อาวุโสชุดเขียวในชั่วพริบตา ทันทีที่โบกมือ แสงหนามสีทองมากมายพุ่งออกมา สังหารโจรภูเขาไปจนสิ้น
“ผู้ชนะ จิงข่าย!”
เสียงที่ราวกับกลไกดังขึ้น
“เป็นไปได้อย่างไร ดวงตานั่น....”
ผู้อาวุโสชุดเขียวเผยสีหน้าหวาดหวั่น
วูบ!
‘พลังชะตามังกร’ ส่วนหนึ่งจากบนร่างของผู้อาวุโสชุดเขียว หลั่งไหลเข้าไปในหยกมังกรคุ้มกันของจิงข่าย
“ขอบคุณนายท่าน!”
จิงข่ายพูดเสียงต่ำ
ในขณะเดียวกัน ชาวบ้านด้านหลังก็ส่งเสียงยินดีปรีดา
“ท่านผู้กล้า ขอบคุณท่านที่ช่วยหมู่บ้านของพวกเรา นี่คือน้ำใจเล็กน้อยจากพวกเรา!”
....
บนขั้นบันไดที่องค์ชายสี่อยู่ ทุกคนต่างตกตะลึง
ผู้อาวุโสชุดเขียวไยจึงแพ้ได้?
ดวงตาสีทองที่ปรากฏขึ้นกลางอากาศเมื่อครู่ มันคืออะไรกัน?
“องค์ชายสี่ ข้าก็ไม่รู้เช่นกัน ในตอนที่ข้ากำลังปะทะกับจิงข่าย จู่ๆ ท้องฟ้าก็มีเจตจำนงดวงตาที่แข็งแกร่งพุ่งลงมา...”
ผู้อาวุโสชุดเขียวอธิบายอย่างจนปัญญา เขารู้สึกว่าตัวเองแพ้อย่างไม่เป็นธรรมเกินไป
“ดวงตาสีทองนั่น หรือว่าจะเป็น...จ้าวเฟิง?”
องค์ชายสี่คิดถึงดวงตาสีทองผมสีทองของจ้าวเฟิง ในใจนึกสงสัย
ในเขาวงกต จ้าวเฟิงลืมตาขึ้น
“สำแดงเนตรสวรรค์ เจตจำนงดวงตาผลาญพลังไปค่อนข้างมาก!”
จ้าวเฟิงพูดเสียงเบา
ผู้ที่ถูกจ้าวเฟิงประทับตราผนึกดวงใจทมิฬ จ้าวเฟิงจะสามารถสื่อสารผ่านผนึกดวงใจทมิฬ และได้รับมุมมองการมองเห็นของเขา กระทั่งสามารถข้ามผ่านฟ้าไปช่วยได้
แต่นี่เป็นครั้งแรกที่สำแดงเนตรสวรรค์ข้ามผ่านปราการมิติ
ดีที่มิติลับซึ่ง ‘ฉากประลอง’ ตั้งอยู่ห่างจากเขาวงกตเคลื่อนที่ไม่ไกลมากนัก อีกทั้งโครงสร้างของมิติลับนั้นยังเรียบง่ายมากอีกด้วย
มีจ้าวเฟิงคอยช่วยเหลือจิงข่าย ดีกว่าองค์ชายเก้าบัญชาการเยอะนัก
อีกทั้งในยามนี้ องค์ชายเก้าตั้งสมาธิทั้งหมดบัญชาการเฒ่าอิงและซูชิงหลิง ประสิทธิภาพจะยิ่งสูงกว่า
ต่อไปจ้าวเฟิงจะเริ่มลงมือแล้ว
ทว่าเดินในเขาวงกตอยู่นาน จ้าวเฟิงก็ไม่เจอใครสักคน
“ท่าทางคงเพราะเผยพลังออกไปแล้ว คนทั่วไปล้วนหลีกหนีข้า!”
จ้าวเฟิงถอนหายใจอย่างจนปัญญา
พลังที่เขาแสดงออกมาตอนบุกเมืองชิงอาณาเขต เท่ากับเซียนเทวาเร้นลับอาวุโสในชั้นแรกเริ่ม
ส่วนผู้ที่เข้าร่วมการแข่งขัน ‘เขาวงกตเคลื่อนที่’ ครานี้ ส่วนใหญ่ก็คือปฐมเซียน พวกเขาย่อมหลีกหนีจ้าวเฟิงอยู่แล้ว
“พูดอย่างนั้นแล้ว ข้าคงได้เจอกับเซียนเท่านั้น!”
จ้าวเฟิงขมวดคิ้วน้อยๆ
ถึงแม้ยามนี้เขาจะไม่เกรงกลัวขั้นเซียน แต่ใน ‘ฉากประลอง’ มีความเป็นไปได้มากมาย ในด้านประสบการณ์และพลังแฝง เหล่าเซียนยังแข็งแกร่งกว่าเขามาก
จ้าวเฟิงไม่คิดอยากจะพัวพันกับเซียนสักเท่าไหร่ จัดการกับพวกปฐมเซียนหรือจักรพรรดิสบายกว่ากันเยอะ
“ในเมื่อเป็นเช่นนี้ ก็แล้วแต่ชะตาแล้วกัน!”
รอบกายของจ้าวเฟิง กลิ่นอายวายุอัสนีที่ทรงพลังเอ่อล้น
ฟู่ แซ่ด แซ่ด!
ด้านหลังของเขา ปีกแสงอัสนีสีชาดคู่หนึ่งสะบัดออก
ฟิ้ว!
จ้าวเฟิงสุ่มเลือกสถานที่หนึ่ง ก่อนแปรเปลี่ยนเป็นสายวายุอัสนี สว่างวาบแล้วหายไป
คนอื่นในเขาวงกตล้วนเดินอย่างระมัดระวังภายใต้การบัญชาการขององค์ชาย
ส่วนจ้าวเฟิงในยามนี้สำแดงเคล็ดวิชาความเร็ว พุ่งผ่านไปในเขาวงกตที่เปลี่ยนแปลงไม่หยุด
เจอใครก็คนนั้น!
“ลั่วจุน ไม่ดีแล้ว จ้าวเฟิงกำลังใกล้เข้ามาหาเจ้า!”
ลั่วจุนกำลังเดินอยู่ในเขาวงกต เสียงขององค์ชายแปดพลันดังขึ้นในหัว
ลั่วจุนชะงักไปเล็กน้อย ถึงแม้ว่าเขาจะรู้ว่าตนเองไม่ใช่คู่มือของจ้าวเฟิง แต่ครั้งนี้เขาไม่อยากหนี
อีกทั้ง ‘ฉากประลอง’ ในเขาวงกตเคลื่อนที่ก็ไม่ใช่การประลองกำลังเสียทั้งหมด
“จ้าวเฟิง!”
ลั่วจุนเห็นจ้าวเฟิงที่ปรากฏอยู่เบื้องหน้า ก็พุ่งทะยานไปทันที
วิ้ง พรึ่บ!
ทั้งสองคนมาปรากฏอยู่ที่โลกธารน้ำแข็งหนาวเหน็บ
“ท่านทั้งสอง ข้าต้องการ ‘เหล็กไหลเหมันต์’ ที่อยู่ใต้ธารน้ำแข็งพันปีนี้โดยด่วน พวกท่านผู้ใดสามารถขุดมันออกมาได้!”
ชายกลางคนที่สวมชุดคลุมผ้าฝ้ายกันหนาวทั้งตัวมองมายังจ้าวเฟิงและลั่วจุน
“จ้าวเฟิง ต้องขอโทษด้วย ที่นี่คือสถานที่หนาวเย็นที่ข้าเชี่ยวชาญ!”
ลั่วจุนยืดอก เผยรอยยิ้มลำพองใจ
ถึงแม้ให้กำราบจ้าวเฟิงในขอบเขตที่เขาเชี่ยวชาญออกจะเกินไปบ้าง แต่ดวงก็เป็นส่วนหนึ่งของพลังเช่นกัน
มือซ้ายของลั่วจุน พลังเหมันต์สุดจะเย็นเยือกเอ่อล้นออก อากาศหนาวเหน็บรอบด้านลดลงอีกหลายสิบองศาภายใต้กลิ่นอายพลังเย็นเยือกที่แข็งแกร่ง แม้แต่อากาศก็ยังควบแน่น
มือข้างหนึ่งของลั่วจุนทาบไว้บนชั้นน้ำแข็ง พลังเย็นเยือกล้นทะลักออกมา
แกรก เปรี๊ยะ!
ชั้นน้ำแข็งบนพื้นพลันแตกออก กลายเป็นหลุมลึกลงไปเบื้องล่าง แต่ก็ยังขาดอีกมาก ‘เหล็กไหลเหมันต์’ ที่ชายกลางคนต้องการ ไม่รู้ว่าฝังลึกลงไปในดินมากเท่าไหร่
สายตาของจ้าวเฟิงมองไปยังชั้นน้ำแข็งด้านล่าง “เหล็กไหลเหมันต์อยู่ลึกลงไปในพื้นพันจั้ง!”
เขาก็มีสายเลือดเหมันต์วารีเช่นกัน แต่เชี่ยวชาญด้านการป้องกันรักษา สำหรับเรื่องขุดเเร่แบบนี้ เห็นทีจะสู้ลั่วจุนไม่ได้
เมี้ยว เมี้ยว!
แมวขโมยน้อยพลันปรากฏอยู่บนบ่าของจ้าวเฟิง เอนพิงพลั่วโลหะอยู่บนนั้น วางท่าเหมือนว่าถึงตามันต้องออกโรงอีกครั้งแล้ว
แมวขโมยน้อยกระโดดลงสู่ชั้นน้ำแข็ง กวัดแกว่งพลั่วโลหะ ขุดลงไปยังชั้นน้ำแข็งเต็มแรง
ปึง! ครืน เปรี๊ยะ เปรี๊ยะ--
ทันใดนั้น พื้นผิวที่อยู่ใกล้ๆ สั่นไหวอย่างรุนแรง
ดวงตาซ้ายของจ้าวเฟิงสำรวจรอยปริแตกพังทลายของชั้นน้ำแข็งด้านล่าง เหล็กไหลเหมันต์ก้อนนั้นขยับขึ้นมาจากรอยแตกในชั้นน้ำแข็งเล็กน้อย
สีหน้าลั่วจุนเผยแววประหลาดใจ มองมายังจ้าวเฟิงและแมวขโมยน้อย เมื่อครู่เขารู้สึกว่าในชั้นน้ำแข็งลึก สั่นไหวอย่างรุนแรง
เขาไม่เข้าใจว่าจ้าวเฟิงและสัตว์วิเศษของอีกฝ่ายทำอะไรอยู่
เปรี๊ยะ เปรี๊ยะ แกรก!
แมวขโมยน้อยขยับพลั่วโลหะอย่างรีบร้อน ขุดลงที่พื้นผิวด้านหน้าไม่หยุด
ครืน ครืน โครม~
ทั่วทั้งใต้ชั้นน้ำแข็งสั่นไหวรุนแรง ก่อนถล่มครืน เหมือนกับจะมีสัตว์ร้ายดึกดำบรรพ์จากด้านล่างโผล่ขึ้นมาบนพื้นดิน
ครืน ครืน!
เสียงสนั่นหวั่นไหวใต้พื้นยิ่งดังขึ้นเรื่อยๆ สุดท้ายแล้วพื้นดินก็สั่นสะเทือนทั้งหมด
สีหน้าของลั่วจุนตกใจสงสัย ไม่รู้ว่าสัตว์วิเศษของจ้าวเฟิงทำอะไร จึงทำให้ชั้นน้ำแข็งใต้พื้นหลายพันจั้งพังทลายลง
ปึง แกรก แกรก!
จุดที่ถูกแมวขโมยน้อยขุดพลันแยกออก หลุมลึกขนาดใหญ่ปรากฏขึ้น สามารถมองเห็นชั้นน้ำแข็งด้านใต้ถูกทำลายยับไปทุกชุ่นได้รางๆ
และก้อนเหล็กสีทองขาวก็ติดอยู่ในรอยแยกแตกนั่น
ฟึ่บ!
จ้าวเฟิงพุ่งไปในกลางหลุมทันที แล้วหยิบเอา ‘เหล็กไหลเหมันต์’ ออกมา’!
“เป็นไปได้อย่างไร?”
ลั่วจุนที่ยังโคจรพลังเย็นเยือกแยกชั้นน้ำแข็งอยู่ตกตะลึงทันใด
จนถึงตอนนี้เขาก็ยังไม่เข้าใจ จ้าวเฟิงและสัตว์วิเศษทำอะไรลงไปกันแน่ ถึงทำให้เหล็กไหลเหมันต์ที่อยู่ลึกลงไปหลายพันจั้งโผล่ขึ้นมาเอง
“ขอบใจมากเจ้าหนุ่ม นี่คือค่าตอบแทนของเจ้า!”
ชายกลางคนในชุดผ้าฝ้ายทั้งตัวเผยรอยยิ้ม ยื่่นหินแร่ที่ส่องประกายน่าอัศจรรย์หลายก้อนมาให้
“ผู้ชนะ จ้าวเฟิง!”
เสียงมายาดังขึ้นในอากาศ
หยกมังกรคุ้มกันบนร่างของจ้าวเฟิงมีประกายแสงเพิ่มขึ้นเล็กน้อย
เสี้ยวนาทีถัดมา จ้าวเฟิงก็กลับมายังในเขาวงกต
“แบบนี้ก็ยังไม่ได้!”
จ้าวเฟิงยืนนิ่งอยู่ที่เดิม
เมื่อครู่หากไม่ใช่เพราะลั่วจุนบุกเข้ามาเอง จ้าวเฟิงไม่รู้ตัวด้วยซ้ำว่าที่นั่นมีคน
สัมผัสทั้งห้าและประสามสัมผัสวิญญาณถูกจำกัด การมองทะลุผ่านของดวงตาซ้ายก็ไร้ประโยชน์ ลำบากขึ้นบ้างจริงๆ
“พลังมองทะลุผ่านของดวงตาซ้ายมองผ่านกำแพงของเขาวงกตไม่ได้ เช่นนั้นแบบนี้ล่ะ?”
จู่ๆ จ้าวเฟิงก็นึกอะไรขึ้นมาได้
วู้ม!
ลวดลายคลื่นสีทองอ่อนเลือนรางตลบอบอวลเหนือดวงตาสีทองอำพันของจ้าวเฟิง
ตาซ้ายของจ้าวเฟิงมีความสามารถในการมองทะลุ แต่ความสามารถใหม่ของดวงตาสีทองก็มองทะลุปรุโปร่งได้สูงมากเช่นกัน
“ได้ผล!”
ในใจของจ้าวเฟิงตื่นเต้นยินดี
ยามนี้ จุดที่ดวงตาซ้ายเพ่งมองค่อยๆ กลายเป็นโลกโครงสร้างจุดสีทองอ่อน ส่วนการมองเห็นของเขาก็มองทะลุกำแพงเหล็กสิบกำแพงได้
โครงสร้างจุดอณูของกำแพงเหล็กซับซ้อนเป็นอย่างมาก ซับซ้อนยิ่งกว่าอาวุธชั้นพิภพชั้นยอดหลายเท่านัก
แน่นอน นี่ไม่ใช่ประเด็นสำคัญที่จ้าวเฟิงสำรวจ
‘เช่นนี้แล้ว คนภายในพื้นที่สิบกำแพงนี่ล้วนอยู่ในการควบคุมของข้า!’
จ้าวเฟิงแอบยินดี เช่นนี้ก็สบายไปเยอะ
แต่ทันใดนั้น ผู้อาวุโสมายาที่อยู่เหนือเขาวงกตเคลื่อนที่ ทั่วทั้งกายเปล่งแสงอ่อนสีขาว
“ค้นพบผู้ทำผิดกฎร้ายแรง ทำการลงโทษ!”
……………………………………………………


[Go To Next Chapter]( ./223.md)