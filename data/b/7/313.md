##บทที่ 1457: รับไม่ได้แม้แต่หนึ่งกระบวนท่า
เสี้ยวขณะนี้ สถานการณ์พลิกผัน
สามขั้วอำนาจที่เมื่อครู่มุ่งหน้ามาวางอำนาจข่มขู่อย่างน่าพรั่นพรึง ตอนนี้ตัวสั่นร้องอ้อนวอน คุกเข่าอยู่บนพื้น
“ให้อภัยไม่ได้!”
สายตาโกรธแค้นของเทพแท้จริงเทียนหั่วกวาดมองไปยังทุกคน ก่อนพูดสี่คำนี้ออกมา
แถบบริเวณเกาะเทียนอวี่ เผ่าแพะเพลิงทองถูกโดดเดี่ยวกีดกัน
หลายปีมานี้ ขั้วอำนาจอื่นๆ เบียดเบียนเผ่าแพะเพลิงทองไปทีละนิด ต้องมีสักวันหนึ่งที่เผ่าแพะเพลิงทองจะพินาศลง
ในดินแดนเทพรกร้าง พลังคือทุกสิ่ง
ตอนนี้พวกเขาถูกจ้าวเฟิงบีบบังคับอย่างหนักก็เท่านั้น ถึงได้คุกเข่าอ้อนวอน
แค่เพียงจ้าวเฟิงจากไปหรือถูกจับ เทพโบราณเทียนหั่วเชื่อว่าคนพวกนี้จะต้องมาจัดการเผ่าแพะเพลิงทองต่อเป็นแน่
เพื่อความอยู่รอดของเผ่า เทพแท้จริงเทียนหั่วไม่มีทางใจอ่อนแน่
อีกทั้งคนพวกนี้รู้เรื่องที่จ้าวเฟิงกลับมา จะต้องสังหารทิ้งให้หมด!
“สังหาร!”
เผ่าแพะเพลิงทองทั้งหมดทะยานออกมา ไอสังหารพวยพุ่ง
“ไม่...รีบหนีเร็ว!”
เมื่อเผชิญหน้ากับสถานการณ์เช่นนี้ สมาชิกสามขั้วอำนาจที่เหลือแตกพ่ายหนีกระเจิง
ฟุ่บ! ฟุ่บ!
เทพแท้จริงเทียนหั่วและยอดผู้อาวุโสไล่ตามไปข้างหน้า ก่อนจะปิดกั้นทางหนีของศัตรูไว้
“ฆ่า!”
เผ่าแพะเพลิงทองทั้งหมดโจมตีสังหารออกไปอย่างแค้นเคือง
สำหรับการหยามหมิ่นจากขั้วอำนาจอื่น พวกเขาอดทนมานานมากแล้ว ชั่วขณะนี้จึงปะทุออกมาทั้งหมด
นับจากเผ่าแพะเพลิงทองควบคุมตำหนักแลกเปลี่ยนค้าขาย ได้สายแร่ผลึกเซียนระดับล่างมาแล้ว พลังทั้งหมดก็ยกระดับขึ้นเป็นอย่างมาก อยู่อันดับที่ห้าในบรรดาขั้วอำนาจใกล้ๆ เกาะเทียนอวี่
ไม่ถึงครู่หนึ่ง จำนวนคนของขั้วอำนาจฝั่งศัตรูลดลงอย่างรวดเร็ว
“หนีเร็ว!”
ที่นี่มีเพียงหนทางแห่งความตายรออยู่เท่านั้น คนที่เหลือบางคนหนีอย่างไม่คิดชีวิต
มีหลายคนหนีออกไปแล้ว แต่สุดท้ายก็ถูกเผ่าแพะเพลิงทองไล่ตามสังหารจนได้
“พี่จ้าวเฟิง ในที่สุดท่านก็กลับมาแล้ว!”
หลิวอวิ๋นแห่งเผ่าแพะหยกเขียวมาที่เบื้องหน้าจ้าวเฟิง ในแววตามีแต่ความเลื่อมใสศรัทธา
ในตอนนั้น เขาก็เลื่อมใสจ้าวเฟิงเป็นอย่างยิ่งแล้ว และกลับมาในครั้งนี้ พลังของจ้าวเฟิงยิ่งแข็งแกร่งเกินจินตนาการของทุกคน
“จ้าวเฟิง เจ้ารีบหนีไปจากที่นี่เร็วเข้า!”
เทพแท้จริงเทียนหั่วรีบรุดไปข้างหน้าด้วยสีหน้าร้อนรน
ถึงแม้เผ่าแพะเพลิงทองจะสังหารคนพวกนี้ทั้งหมด แต่ต้องมีคนส่งข่าวออกไปแล้วแน่นอน
ที่จริงแล้ว เทพแท้จริงเทียนหั่วค่อนข้างสงสัย ไยจ้าวเฟิงจึงไม่รีบสังหารคนทั้งหมดเสีย เช่นนั้นแล้วคนพวกนี้จะไม่มีแม้แต่โอกาสส่งข่าวออกไป
ด้วยพลังของจ้าวเฟิง หากสังหารคนทั้งหมดลงภายในชั่วเวลาสองอึดใจ เทพแท้จริงเทียนหั่วก็ไม่สงสัยเลย
“ไม่ต้องรีบร้อน ข้าจะอยู่ที่นี่สักระยะ”
พูดจบ จ้าวเฟิงก็เดินไปยังส่วนในเผ่าแพะเพลิงทอง
“อะไรนะ?”
สีหน้าของเทพแท้จริงเทียนหั่วตะลึงไปทันที
จ้าวเฟิงเป็นนักโทษหนีคดีของขั้วอำนาจทั้งหลายในเขตผาเก่า แต่ตอนนี้เขากลับไม่รีบร้อนจากไป
นอกจากนั้น ก่อนหน้านี้เผ่าแพะเพลิงทองถูกเผ่าหยกทองไต่สวน สืบจนแน่ชัดว่าพวกเขาไม่ได้มีความสัมพันธ์กับจ้าวเฟิงมากเท่าใด เผ่าหยกทองถึงได้ปล่อยไป
แต่ถ้าจ้าวเฟิงอยู่พักที่นี่ เผ่าแพะเพลิงทองจะได้รับความเดือดร้อนไปด้วย
“วางใจได้ ไม่มีเรื่องอะไรหรอก!”
จ้าวเฟิงเหมือนรู้ถึงความกังวลของเทพแท้จริงเทียนหั่ว จึงพูดขึ้นอีกครั้ง
แน่นอนว่านอกจากเทพแท้จริงเทียนหั่วและผู้อาวุโสทั้งหลายที่เป็นกังวล คนที่เหลือในเผ่าแพะเพลิงทองซึ่งไม่รู้เรื่องราวดีใจเป็นที่สุด
ส่วนจุดประสงค์ที่จ้าวเฟิงอยู่ที่นี่ก็ง่ายดายมาก นั่นก็คือช่วยสร้างเทพแท้จริงให้กับเผ่าแพะเพลิงทองสักสามคนในระยะเวลาอันสั้น
เช่นนี้แล้ว ตำแหน่งของเผ่าแพะเพลิงทองในเกาะเทียนอวี่ก็จะไม่สั่นคลอน
“อะไรนะ ช่วยพวกเราทะลวงขั้นเทพแท้จริง?”
ผู้อาวุโสสองและคนอื่นๆ ตื่นตะลึงยิ่งนัก
โดยเฉพาะผู้อาวุโสสอง ในตอนที่จ้าวเฟิงเพิ่งมายังเผ่าแพะเพลิงทอง ทั้งสองคนขัดแย้งกันไม่น้อย
ตอนนี้จ้าวเฟิงพูดว่าจะช่วยเขาทะลวงขั้นเทพแท้จริง เขาไม่ค่อยอยากจะเชื่อเลยจริงๆ
แต่พวกเขาไม่รู้เลย สำหรับจ้าวเฟิงที่เป็นครึ่งก้าวสู่จอมเทพ การช่วยครึ่งเทพคนหนึ่งทะลวงขั้นนั้นง่ายดายเป็นอย่างมาก
ไม่ถึงสามวัน ผู้อาวุโสทั้งสี่ก็ทะลวงขั้นเทพแท้จริงทั้งหมดภายใต้การช่วยเหลือจากจ้าวเฟิง
แต่เท่านั้นยังไม่พอ
นึกถึงในตอนนั้น จ้าวเกาะเทียนอวี่ก็เป็นเทพแท้จริงขั้นสี่ ในขั้วอำนาจยังมีเทพแท้จริงขั้นสามอีก เช่นนี้ถึงจะสามารถปกครองทั้งเกาะเทียนอวี่ได้อย่างมั่นคง
วันต่อๆ มา จ้าวเฟิงช่วยผู้อาวุโสห้าคนพัฒนาพรสวรรค์และศักยภาพ เช่นนี้เส้นทางศาสตร์การต่อสู้ในวันข้างหน้าก็จะยิ่งไร้อุปสรรค
หนึ่งในผู้อาวุโสใกล้ถึงอายุขัยแล้ว ไม่มีศักยภาพเท่าใดนัก ยากที่จะยกระดับได้ จ้าวเฟิงก็มอบของล้ำค่าที่เพิ่มอายุขัยอย่างหนึ่งให้เขา
จนถึงวันที่สิบ จ้าวเฟิงรู้สึกว่าพอประมาณแล้ว จึงทิ้งทรัพยากรไว้ให้จำนวนหนึ่งแล้วเตรียมจากไป
แต่ในตอนนี้เอง
ครืน ตูม ตูม!
กลิ่นอายที่แข็งแกร่งมากมายแผ่กระจายมารอบด้านเผ่าแพะเพลิงทอง
“แย่แล้ว เผ่าเขี้ยวฉลาม เผ่าหมาป่าเหมันต์นัยน์ตาฟ้า เผ่าอสรพิษ...”
ประสาทสัมผัสเทพของยอดผู้อาวุโสกวาดผ่าน สีหน้าเปลี่ยนไปเล็กน้อย
ตอนนี้ เผ่าพันธุ์แทบทั้งหมดในเกาะเทียนอวี่มาถึงที่นี่แล้ว จำนวนของเทพแท้จริงมากถึงยี่สิบคน!
ขั้วอำนาจที่มากมายเพียงนี้ มากพอที่จะขยี้เผ่าแพะเพลิงทองได้ในพริบตา
แต่พวกเขาก็รู้ดีว่า การมาเยือนของขั้วอำนาจพวกนี้ล้วนเป็นเพราะจ้าวเฟิง
“เผ่าแพะเพลิงทอง พวกเจ้ากล้าให้ที่ซ่อนจ้าวเฟิงงั้นรึ!”
“ข้าว่า พวกเจ้ายังวางแผนจะทรยศและหลบหนีตามจ้าวเฟิงไปจากที่นี่ด้วยกระมัง!”
เสียงตวาดโกรธเคืองแต่ละเสียงดังมาจากรอบด้าน
การผงาดขึ้นของเผ่าแพะเพลิงทองคือสิ่งที่พวกเขาไม่อยากจะเห็น
บางทีอาจจะยืมโอกาสครั้งนี้กำจัดพวกเขาไปได้
“จ้าวเฟิง?”
เทพแท้จริงเทียนหั่วอีกทั้งผู้อาวุโสทั้งหลายมองไปยังจ้าวเฟิง เผชิญหน้ากับสถานการณ์เช่นนี้ จ้าวเฟิงจะทำอย่างไร?
แต่จ้าวเฟิงนั่งอยู่ที่เดิมไม่ขยับแม้แต่น้อย สีหน้าเรียบเฉย ราวกับไม่เห็นอะไรทั้งสิ้น
สิ่งที่ทำให้เผ่าแพะเพลิงทองประหลาดใจก็คือ ถึงแม้พวกเขาจะถูกขั้วอำนาจทั้งหลายล้อมเอาไว้ แต่ขั้วอำนาจพวกนี้ก็ไม่ได้หุนหันพลันแล่น
พวกเขาเหมือนจะรักษาระยะห่างกับเผ่าแพะเพลิงทองเสียด้วยซ้ำ ประหนึ่งว่าเฝ้าระวังอะไรอยู่
ในตอนนี้เอง
ครืน ตูม ตูม!
ท้องฟ้าไกลลิบมีแสงสีทองสว่างโชติช่วง เสียงดังสนั่นหวั่นไหวลอยมา
“แย่แล้ว นี่มันปรากฏการณ์ประหลาดจากสายเลือดนี่ เป็นเผ่าหยกทองแน่นอน!”
เทพแท้จริงเทียนหั่วหน้าซีดทันใด
เผ่าหยกทองคือขั้วอำนาจสี่ดาวครึ่ง ผู้ปกครองแห่งอ่าวทะเลคราม ในเขตอำนาจมีพื้นที่เช่นเกาะเทียนอวี่ถึงสิบกว่าแห่ง
“ขอต้อนรับเผ่าหยกทอง!”
ทันใดนั้น สมาชิกขั้วอำนาจทั้งหมดทั่วทุกด้านล้วนคุกเข่าลงต้อนรับเผ่าหยกทองขั้วอำนาจสี่ดาวครึ่ง
ครืน!
เพียงเสี้ยวขณะเดียว ผู้แข็งแกร่งเผ่าหยกทองก็ลอยต่ำลงมาเยือน
เงาร่างคนสิบห้าคน ประกายสีทองสูงส่งที่ระยิบระยับทั่วทั้งร่างเจิดจ้าเป็นอย่างยิ่ง
กลิ่นอายยิ่งใหญ่น่าพรั่นพรึงทำเอาขั้วอำนาจสี่ดาวครึ่งทั้งหมดของเกาะเทียนอวี่ไม่กล้าสูดหายใจดัง สมาชิกขั้นต่ำกว่าเทพแท้จริงลงมาหายใจค่อนข้างจะลำบาก
“ทั้งหมดเป็นผู้แข็งแกร่งเทพแท้จริง คนที่ต่ำที่สุดก็เป็นเทพแท้จริงขั้นสี่!”
เทพแท้จริงเทียนหั่วตั่วสั่นเทิ้ม เหงื่อซึมชื้นไปทั่วทั้งร่าง
ผู้แข็งแกร่งสิบห้าคน ขั้นต่ำที่สุดยังเป็นถึงเทพแท้จริงขั้นสี่!
และผู้อาวุโสทรงอำนาจคนหนึ่งที่อยู่ตรงกลาง ยิ่งทำให้คนไม่กล้ามองตรงๆ!
“คนคนนี้ก็คือจ้าวเฟิง?”
“สามขั้วอำนาจห้าดาวในเขตผาเก่า มีสองขั้วอำนาจห้าดาวประกาศให้รางวัลมหาศาล!”
ในกลุ่มเทพแท้จริงเผ่าหยกทอง มีคนไม่น้อยตื่นเต้นเกินปกติ
แค่เพียงจับจ้าวเฟิงได้ รางวัลค่าหัวมหาศาลนั่นก็จะทำให้เผ่าหยกทองยกระดับขึ้นอีกหนึ่งขั้นหนึ่ง
พวกเขารู้เรื่องเกี่ยวกับจ้าวเฟิงไม่น้อย ได้ยินมาว่าในตอนนั้นเทพแท้จริงทั่วไปของหอดาราและเขาเบญจดาราล้วนไม่ใช่คู่มือของจ้าวเฟิงทั้งสิ้น
เวลาผ่านไปหลายปี จ้าวเฟิงจะต้องทะลวงขั้นเทพแท้จริงได้แล้วแน่นอน จะดูแคลนพลังไม่ได้เด็ดขาด
ดังนั้นครั้งนี้ผู้นำระดับสูงของเผ่าหยกทองจึงเคลื่อนไหวทั้งหมด รวมถึงผู้อาวุโสสูงสุดอย่าง ‘เทพโบราณกวงอวี้’ ด้วย!
“จ้าวเฟิง เจ้าออกไปจากเกาะเทียนอวี่แห่งอ่าวทะเลครามแล้ว แต่การกระทำของเจ้าฉีกหน้าพวกเรา วันนี้เผ่าหยกทองจะจับเจ้าเองกับมือ!”
เทพโบราณกวงอวี้พูดด้วยน้ำเสียงเด็ดขาด
“ค่ายกลนภาทอง!”
เทพโบราณกวงอวี้คำรามขึ้นทันใด
เทพแท้จริงสิบสี่คนรอบกายเขาเคลื่อนไหวทันที
“เผ่าหยกทอง แม้กระทั่ง ‘ค่ายกลนภาทอง’ ก็ยังสำแดงออกมาเชียวรึ!”
ขั้วอำนาจแถวเกาะเทียนอวี่ตื่นตะลึงกันอย่างยิ่ง
จ้าวเฟิงคนนี้แข็งแกร่งขึ้นถึงเพียงใดกัน ทำให้เทพโบราณเผ่าหยกทองต้องออกโรงเอง ทั้งยังสำแดงค่ายกลนภาทองออกมา
ไม่ถึงเสี้ยวขณะ ค่ายกลโจมตีที่ซับซ้อนก็ก่อตัวขึ้น
เหนือหัวคนสิบสี่คนมีกระบี่หยกทองสิบสี่เล่มลอยอยู่ ดูยิ่งใหญ่ทรงพลัง
มุมหนึ่งของค่ายกล
“เหอะๆ เจ้าเด็กนี่ช่างไม่รู้จักกลัวตายจริงๆ!”
ผู้อาวุโสชุดสีเขียวมรกตยิ้มเย็น
เขาก็คือผู้นำกองกำลังของเผ่าหยกทองในพื้นที่ลับรกร้างโบราณ หรือก็คือเทพแท้จริงเทียนหวานั่นเอง
ในพื้นที่ลับตอนนั้น จ้าวเฟิงมีเทพแท้จริงขั้นห้าของเผ่ายูงหางหงส์ช่วยเหลือ ทำให้เขาเสียเปรียบเป็นอย่างมาก
“สังหารมัน!”
เทพโบราณกวงอวี้บัญชาทันใด ในขณะเดียวกันก็โจมตีจ้าวเฟิงไปพร้อมกับผู้แข็งแกร่งทั้งสิบสี่คน
ทันใดนั้น พลังมืดฟ้ามัวดินต่างบดขยี้มายังจ้าวเฟิง
ฟุ่บ!
จ้าวเฟิงกะพริบกายหายวับไปจากเผ่าแพะเพลิงทองทันที
“หึ ของเล่นพรรค์นี้ก็ยังจะเอาออกมาให้ขายหน้า!”
ชั่วขณะนี้ ในที่สุดจ้าวเฟิงก็เอ่ยปาก
วู้ม ครืน!
ประโยคง่ายๆ เพียงประโยคเดียว กลับก่อให้เกิดคลื่นยักษ์มหึมาในฟ้าดิน ก่อตัวเป็นคลื่นโจมตีที่แข็งแกร่งไร้เทียมทานขึ้น แล้วโจมตีไปยังเผ่าหยกทองคนอื่นๆ
ครืน ตูม บึ้ม!
ทันใดนั้น ค่ายกลนภาทองพังทลายลงทันที เทพแท้จริงสิบสี่คนถอยหลังไป กระอักเลือดสดๆ ออกมาโดยถ้วนหน้า
สมาชิกที่พลังค่อนข้างอ่อนแอสองคน กระทั่งถูกพลังกลุ่มนี้กระเทือนจนตาย
“นี่...นี่เป็นไปไม่ได้!”
เทพแท้จริงเทียนหั่วสีหน้าขาวซีด ร้องตกใจจนเสียงหลง
ในตอนนั้นเขาประมือกับจ้าวเฟิง อีกฝ่ายเป็นเพียงแค่ปฐมเทพเท่านั้น
แต่ตอนนี้ แค่เสียงของจ้าวเฟิงก็สามารถเล่นงานผู้นำระดับสูงเผ่าหยกทองทั้งหมดจนบาดเจ็บหนัก
ตึง! ตึง!
เทพโบราณกวงอวี้ถอยหลังไปหลายก้าวถึงจะหยุดลง จ้องไปยังจ้าวเฟิงด้วยใบหน้าตื่นตะลึง
ประโยคเดียวก็บดขยี้ค่ายกลนภาทอง ทำให้เทพโบราณได้รับบาดเจ็บ!
“เจ้ายังอยากจะจับข้าอีกหรือไม่?”
จ้าวเฟิงจ้องเพ่งไปยังเทพโบราณกวงอวี้
ขณะนี้ เทพโบราณกวงอวี้รู้สึกว่าเหนือหัวของตัวเองมีขุนเขาสูงใหญ่กดทับอยู่ พลังเทพและสายเลือดในกายแทบจะแข็งตัว ร่างกายขยับเขยื้อนไม่ได้
“ไม่…”
เทพโบราณกวงอวี้เค้นคำนี้ออกมาอย่างยากลำบาก
เขาควรจะรู้นานแล้วว่าจ้าวเฟิงสามารถล่วงเกินขั้วอำนาจมากมายในเขตผาเก่าได้ จะต้องไม่ธรรมดาอย่างแน่นอน
น่าขันที่เขากลับคิดว่าเผ่าหยกทองจะจับจ้าวเฟิงได้
ด้วยพลังของอีกฝ่าย จะบดขยี้ทั้งเผ่าหยกทองก็ง่ายยิ่งกว่าพลิกฝ่ามือ!
เทียบกับเผ่าหยกทองแล้ว ขั้วอำนาจเกาะเทียนอวี่รอบด้านยิ่งตื่นตะลึง สมองมีเสียงอื้ออึงไปหมด
ในสายตาของพวกเขา ผู้แข็งแกร่งเทพโบราณก็แข็งแกร่งเป็นอย่างยิ่ง สูงส่งจนไม่อาจเอื้อมอยู่แล้ว
แต่เวลานี้ เมื่อผู้นำระดับสูงเผ่าหยกทองทั้งหมดรวมถึงเทพโบราณอยู่ต่อหน้าจ้าวเฟิง กลับยังตั้งรับไม่ได้แม้แต่หนึ่งกระบวนท่า
“ไม่...ผู้เยาว์มีตาหามีแววไม่ ขอผู้อาวุโสจ้าวปล่อยเผ่าหยกทองไปสักครั้ง!”
เทพโบราณกวงอวี้คุกเข่าลงทันที
เสี้ยวขณะนี้ ขั้วอำนาจทั้งหมดบริเวณนั้นล้วนคุกเข่าลง
จ้าวเฟิงแข็งแกร่งเกินไปจริงๆ แม้กระทั่งเทพโบราณเผ่าหยกทองยังทำอะไรไม่ได้ แค่เพียงเขาเปิดฉากสังหาร คนทั้งหมดต้องตายแน่นอน
ในเผ่าแพะเพลิงทอง สมาชิกทั้งหมดมองภาพเหตุการณ์เบื้องหน้าอย่างเหม่อลอย
แต่เดิมพวกเขายังกังวลความปลอดภัยของจ้าวเฟิง
แต่ตอนนี้ ขั้วอำนาจทั้งหมดของเกาะเทียนอวี่รวมถึงเผ่าหยกทองผู้ปกครองอ่าวทะเลครามยังต้องคุกเข่าอ้อนวอน!
…………………………………


[Go To Next Chapter]( ./314.md)