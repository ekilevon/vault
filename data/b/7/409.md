##บทที่ 1553: เจ้าสวรรค์ผงาดขึ้นอีกครั้ง
ขณะนี้ นายเหนือหัวเนตรเทพดับสูญและเนตรเทพมรณะเผชิญหน้ากับเจ้าสวรรค์อีกครั้ง
แต่ทั้งสองค้นพบว่าตอนนี้กลิ่นอายของเจ้าสวรรค์แข็งแกร่ง บาดแผลเหมือนจะไม่สาหัส อย่างน้อยก็เบากว่านายเหนือหัวเนตรเทพเจ้าทั้งสอง
นายเหนือหัวเนตรเทพเจ้าทั้งสองไม่เคยดูถูกเจ้าสวรรค์เลย พวกเขามาร่วมมือกันอีกครั้งโดยไม่ได้นัดหมาย
“แสงมรณะ!”
“แสงเทพดับสูญ!”
สองนายเหนือหัวเนตรเทพเจ้าลงมือพร้อมกันอย่างรวดเร็วดุจสายฟ้า
พลังของนายเหนือหัวเนตรเทพเจ้าสองสายพุ่งลงมาจากท้องฟ้า
แสงเทพพร่างพรายเจิดจ้าสีทองพุ่งออกมาจากดวงตาของนายเหนือหัวเนตรดับสูญ พาดผ่านท้องฟ้าไปอย่างรวดเร็ว ทุกสิ่งที่ถูกสัมผัสดับสลายสิ้น รวมถึงท้องฟ้าด้วย
อีกด้านหนึ่ง ในดวงตาของนายเหนือหัวเนตรมรณะก็กวาดเส้นแสงมรณะที่มืดมิดออกมาสายหนึ่ง ทุกที่ที่พาดผ่าน สรรพสิ่งหมองหม่นไร้สี เน่าเปื่อยผุผัง
เส้นแสงหนึ่งดำหนึ่งทองที่มากพอจะทำลายฟ้าดินโจมตีไปยังเจ้าสวรรค์
เผชิญหน้ากับเนตรเทพมรณะและดับสูญ นายเหนือหัวเนตรเทพเจ้าที่การโจมตีทำลายล้างทรงพลังมาก ต่อให้เป็นนายเหนือหัวคนอื่นก็ไม่กล้าประมาท
แต่เจ้าสวรรค์ในตอนนี้กลับสงบนิ่งนัก ไม่ลงมืออะไรใดๆ
“เกิดอะไรขึ้น?”
สีหน้าของนายเหนือหัวเนตรดับสูญเคร่งเครียด ในใจกำลังครุ่นคิด
คาดการณ์จากข้อมูลข่าว พลังของเจ้าสวรรค์แข็งแกร่งกว่าราชาเทพทั่วไปเล็กน้อยเท่านั้น เผชิญหน้ากับการร่วมมือกันของสองนายเหนือหัวเนตรเทพเจ้าจะต้องตายอย่างแน่นอน ไม่มีความเป็นไปได้ที่จะมีชีวิตรอด ดังนั้นเจ้าสวรรค์ในตอนนี้อาจจะเลิกดิ้นรน ไม่ขัดขืนใดๆ
แต่ไม่รู้ทำไม จู่ๆ ในใจของนายเหนือหัวเนตรดับสูญกลับไม่เป็นสุข
ครืน ตูม!
คลื่นแสงทำลายล้างสีดำทองขนาดใหญ่กลืนกินร่างของเจ้าสวรรค์จนมิด
คลื่นโจมตีต้องห้ามกลุ่มนี้แผ่ระลอกไปกระทบฟ้าดินรอบด้าน ทำให้ท้องฟ้าสั่นสะเทือน
อีกนานหลังจากนั้น ฝุ่นควันจึงค่อยๆ จางไป
สายตาของเนตรเทพเจ้าทั้งสองทะลุผ่านทุกสิ่ง มองเห็นศูนย์กลางของการระเบิด
“เป็นไปไม่ได้!”
นายเหนือหัวเนตรมรณะและเนตรดับสูญร้องเสียงหลงออกมาในเวลาเดียวกัน
เห็นเพียงร่างของเจ้าสวรรค์ที่อยู่ตรงศูนย์กลางการระเบิดค่อยๆ ฟื้นสภาพเดิม
ลักษณะพิเศษประเภทนี้ พลังความสามารถเช่นนี้ ไม่ใช่กายวัฏสงสารหรอกหรือ?
หรือว่าเจ้าสวรรค์ถูกนายเหนือหัวเนตรสังสารวัฏสังหาร กลายเป็นกายวัฏสงสารของนางไปแล้ว?
แต่สิ่งที่สองนายเหนือหัวเนตรเทพเจ้าคิดถึงกลับเป็นความเป็นไปได้อีกอย่างหนึ่ง...นายเหนือหัวเนตรสังสารวัฏถูกเจ้าสวรรค์สังหาร พลังของเนตรเทพสังสารวัฏก็ถูกเขาช่วงชิงไป!
“เป็นไปไม่ได้ หรือว่าเนตรเทพเจ้าที่สิ้นชีพก็คือสังสารวัฏ?”
นายเหนือหัวเนตรดับสูญไม่กล้าเชื่อทุกสิ่งนี่
เจ้าสวรรค์พ่ายแพ้สิ้นหวัง จนตรอกแล้วแท้ๆ ไยจึงสังหารเนตรเทพเจ้าแล้วกลับมาผงาดขึ้นอีกครั้งได้
ครืน บึ้ม~
ม่านแสงสีทองพุ่งออกมาจากดวงตาของนายเหนือหัวเนตรดับสูญ ปกคลุมไปยังที่ไกลโพ้น
ทุกสรรพสิ่งในม่านแสงนี้ค่อยๆ แหลกสลาย สูญหายไปจนสิ้น
แต่ว่าม่านแสงทำลายล้างนี้กลับส่งผลกระทบให้เจ้าสวรรค์น้อยมาก
เจ้าสวรรค์มีกายวิญญาณที่แข็งแกร่งที่สุดอยู่แล้ว กายเทพมารบรรพกาลของเผ่าบรรพกาลมีพลังป้องกันอันแข็งแกร่งต่อพลังใดๆ ก็ตาม
ถึงจะพูดว่าพลังทำลายล้างของนายเหนือหัวเนตรดับสูญยังคงส่งผลต่อกายเทพมารบรรพกาล
แต่เจ้าสวรรค์มีความสามารถของกายวัฏสงสาร พลังทั้งสองผสานกัน ทำให้เจ้าสวรรค์ดูไปแล้วเหมือนไม่ได้รับผลกระทบอะไร
“ฮ่าๆ สังสารวัฏเป็นคนแรก พวกเจ้าทั้งคู่ใครจะเป็นคนที่สอง?”
เจ้าสวรรค์หัวเราะดังลั่น
พลังของเนตรเทพสังสารวัฏผสานกับ ‘กายเทพมารบรรพกาล’ เกินกว่าหลักเหตุผลทั่วไปแล้ว กลายเป็นพลังที่ไร้พ่ายชนิดหนึ่ง!
แม้กระทั่งนายเหนือหัวเนตรดับสูญที่สามารถทำลายทุกสิ่ง ก็ยังไม่อาจทำลายมันได้หมดสิ้น
“เจ้าสังหารนายเหนือหัวเนตรสังสารวัฏ?”
นายเหนือหัวเนตรมรณะสีหน้าเยือกเย็น
“ฮ่าๆ พวกเจ้าคิดจริงๆ รึว่าข้าบาดเจ็บหนัก พลังฝึกตนลดฮวบลง?”
เจ้าสวรรค์อดหัวเราะขึ้นไม่ได้
“ในการระเบิดทั้งสองครั้งนั้นมีเงื่อนงำอะไร?”
นายเหนือหัวเนตรมรณะพลันนึกอะไรขึ้นได้ แววตาวาววาบเล็กน้อย
ดูจากสถานการณ์ในตอนนั้น เจ้าสวรรค์จนตรอกจริงๆ จึงระเบิดอาวุธบรรพชน สุดท้ายก็ระเบิดอาณาจักรเทพอีก
แต่มาคิดให้ละเอียด เขาน่าจะคาดเดาได้ว่าต่อให้ระเบิดอาวุธบรรพชนก็ยากจะสังหารหกเนตรเทพเจ้าได้
หากระเบิดอาวุธบรรพชนและอาณาจักรเทพด้วยกัน บางทีอาจสังหารเนตรเทพเจ้าคนสองคนในนั้นได้ ทำให้นายเหนือหัวเนตรเทพเจ้าที่เหลือได้รับบาดเจ็บสาหัสยิ่งกว่า
แต่เจ้าสวรรค์กลับแยกการระเบิดทั้งสองครั้งออกจากกัน
“ฮ่าๆ เพื่อจะหลอกพวกเจ้าเนตรเทพเจ้าทั้งหก ข้าต้องเสียอาวุธบรรพชนไปชิ้นหนึ่ง เสียสมบัติอำนาจไม่รู้ต่อกี่ปีของเผ่าความลับสวรรค์ อีกทั้งร่างตัวแทนผู้แข็งแกร่งที่ผสานสายเลือดเผ่าบรรพกาลไปอีกหนึ่ง แต่ว่าทุกอย่างนี้ล้วนคุ้มค่า”
เจ้าสวรรค์หัวเราะเบาๆ
บางทีเนตรเทพเจ้าข้างหนึ่งอาจเทียบกับราคาที่รวมเอาอาวุธบรรพชน อาณาจักรเทพของพวกฝืนชะตาฟ้า และสายเลือดเผ่าบรรพกาลไม่ได้
แต่ราคาของพลังดั้งเดิมเนตรเทพเจ้า สำหรับเจ้าสวรรค์แล้วกลับเหนือกว่าทุกสิ่ง!
วู้ม ~
ดวงตาที่หว่างคิ้วของเจ้าสวรรค์พลันเปิดออก ลูกตาดำทั้งแปดหมุนโคจรช้าๆ
ในขณะเดียวกัน ข้างหลังของเจ้าสวรรค์ก็มีเงาของสายเลือดดวงตาทั้งแปดปรากฏขึ้น
สิ่งที่ต่างไปจากก่อนหน้านี้คือ เงาสายเลือดดวงตาทั้งแปดค่อยๆ เข้าใกล้มา ตรงใจกลางยังมีเค้าโครงของดวงตาที่เลือนรางอีกดวงหนึ่งด้วย
ยามที่นายเหนือหัวเนตรดับสูญและเนตรมรณะมองเห็นเงาดวงตาข้างนี้ เนตรเทพเจ้าของพวกเขาพลันเกิดความรู้สึกที่ทั้งใกล้ชิดสนิทสนมและเกรงกลัว
เนตรเทพวิถีฟ้าแผ่กระจายกลิ่นอายบรรพกาลที่อยู่เหนือทุกสิ่ง สรรพสิ่งกลับคืนสู่จุดกำเนิด
ทั่วทั้งท้องฟ้าสั่นสะเทือนขึ้นอีกครั้ง ราวกับหมอบคลานอยู่ใต้เท้าเจ้าสวรรค์
“นี่มัน...กลิ่นอายต้นกำเนิดดวงตา?”
ใจของนายเหนือหัวเนตรเทพเจ้าทั้งสองพลันเกิดความคิดนี้ขึ้นทันที
“ตาย!”
ร่างของเจ้าสวรรค์วูบไหว บีบเข้าไปยังนายเหนือหัวเนตรดับสูญทันที
ด้วยพลังของเขาในตอนนี้ เขาไม่กลัวการโจมตีของเนตรเทพเจ้าทั้งสองเลย ขอแค่สังหารคนหนึ่งในนั้น ชิงเอาพลังดั้งเดิมมา คนที่เหลืออยู่ก็ยิ่งง่ายแล้ว
และเมื่อถึงตอนนั้นก็แทบจะไม่มีใครขัดขวางตนได้แล้ว
ฟิ้ว!
เจ้าสวรรค์พุ่งมาพร้อมด้วยพลังกดดันที่ไม่มีอะไรทัดเทียมได้
นายเหนือหัวเนตรดับสูญตัวสั่นสะท้าน เนตรเทพดับสูญเต้นระรัว
“วิชาพินาศสิ้น!”
นายเหนือหัวเนตรดับสูญกัดฟัน ประสานสัญลักษณ์มือ
วู้ม วู้ม!
เนตรเทพดับสูญปั่นป่วนบ้าคลั่ง เคลื่อนพลังดั้งเดิมทำลายล้างอันแข็งแกร่งออกมา
ดวงตาทั้งสองของนายเหนือหัวเนตรดับสูญรวมพลังดั้งเดิมทำลายล้างออกมาอย่างรวดเร็ว ราวกับเป็นดวงอาทิตย์สีทอง เจิดจ้าเป็นอย่างยิ่ง
“ไป!”
นายเหนือหัวเนตรดับสูญตะโกนเสียงเบา พลังดั้งเดิมทำลายล้างพุ่งออกไปโจมตีอย่างรวดเร็ว
“ย้อนกลับ!”
เจ้าสวรรค์โคจรเนตรเทพวิถีฟ้า เปลี่ยนแปลงกฎเกณฑ์ฟ้าดิน
ทันใดนั้น ดวงอาทิตย์สีทองดวงนั้นเปลี่ยนทิศ ลอยไปยังนายเหนือหัวเนตรดับสูญ
“กระบวนท่านี้ไม่เป็นผลกับข้า!”
นายเหนือหัวเนตรดับสูญสีหน้าเคร่งขรึม
เขาคุ้นเคยเป็นอย่างดีกับกระบวนท่านี้ของเจ้าสวรรค์ ด้วยเหตุนี้จึงเตรียมการเอาไว้นานแล้ว
เนตรเทพดับสูญของเขาคอยควบคุมดวงอาทิตย์สีทองที่ปล่อยออกมาอยู่ตลอด จึงหมุนเปลี่ยนไปทิศทางอื่นได้ทันที
“หืม? ท่าทางพวกเนตรเทพเจ้าก็ไม่ได้โง่!”
เจ้าสวรรค์หัวเราะเสียงต่ำทุ้ม
นายเหนือหัวเนตรเทพเจ้าขมวดคิ้วทันใด นายเหนือหัวเนตรมรณะที่อยู่อีกด้านหนึ่งลงมือทันที ปล่อยหมอกดำแห่งความตายมหาศาลออกมา เส้นแสงสีดำแต่ละสายข้างในนั้นยืดออกไปรัดเจ้าสวรรค์เอาไว้
เผชิญหน้ากับเจ้าสวรรค์ในสภาพนี้ พวกเขาต้องร่วมมือกันถึงจะจัดการอีกฝ่ายได้
“หมัดเทพบรรพกาล!”
เจ้าสวรรค์กระตุ้นสายเลือดบรรพกาล โจมตีหมัดเทพสีเงินทองใหญ่มหึมาออกมา
ในขณะเดียวกัน เนตรเทพวิถีฟ้าก็โคจรขึ้น หมัดเทพได้รับการเพิ่มอานุภาพจากพลังกฎเกณฑ์ต่างๆ ทำให้แข็งแกร่งเหนือสิ่งอื่นใด
ครืน บึ้ม!
หมัดเทพบรรพกาลปะทะกับ ‘วิชาพินาศสิ้น’ ของนายเหนือหัวเนตรดับสูญ พลังทำลายล้างกลุ่มนั้นระเบิดตัวทันที
เสียงสะเทือนเลื่อนลั่นดังขึ้นในท้องฟ้า สนั่นหวั่นไหวไปทั่วสารทิศ
ฟุ่บ!
นายเหนือหัวเนตรดับสูญพุ่งออกมาจากกลางพายุทำลายล้าง สภาพค่อนข้างน่าอนาถ
“นายเหนือหัวเนตรดับสูญ ช่างไม่สมกับชื่อเอาเสียเลย!”
เจ้าสวรรค์หัวเราะลั่น
นายเหนือหัวเนตรดับสูญกัดฟันกรอด เพลิงโทสะในใจลุกโหม
ทั้งที่เป็นนายเหนือหัวเนตรดับสูญ แต่การปะทะซึ่งหน้ากับเจ้าสวรรค์เมื่อครู่ เขาไม่ได้เปรียบเลยแม้แต่น้อย กระทั่งเสียเปรียบอยู่เล็กน้อยด้วยซ้ำ
อีกด้านหนึ่ง นายเหนือหัวเนตรมรณะหวาดกลัวเล็กน้อย
ในเนตรเทพเจ้าทั้งแปด หากพูดถึงพลังทำลายล้าง นายเหนือหัวเนตรดับสูญเป็นที่หนึ่งแน่นอน ไม่มีใครกล้าฝืนสู้กับเขาซึ่งหน้า แต่ตอนนี้เจ้าสวรรค์ทำได้แล้ว
“เนตรเทพดับสูญ พวกเราร่วมมือกัน!”
นายเหนือหัวเนตรมรณะแปลงเป็นลำแสงสีดำ มายังข้างกายนายเหนือหัวเนตรดับสูญ
นายเหนือหัวเนตรมรณะและเนตรดับสูญร่วมมือกัน ย่อมเป็นการจับคู่โจมตีที่แข็งแกร่งที่สุดในดินแดนเทพรกร้างแน่นอน
แม้แต่สามนายเหนือหัวเนตรเจ้า ทัณฑ์สวรรค์ มิติ และชีวิตยังไม่กล้าประมาท
“มรณาเสื่อมสลาย!”
ดวงตาของนายเหนือหัวเนตรมรณะเพ่งไปยังร่างของเจ้าสวรรค์ พลังของนายเหนือหัวเนตรมรณะพุ่งมาทันที
เห็นเพียงกายเทพมารของเจ้าสวรรค์หมองหม่นลงไปหลายส่วน
เทียบกับพลังทำลายล้าง กฎเณฑ์ความตายที่ทำให้สรรพสิ่งใดๆ เดินไปสู่ความตายเหมือนจะส่งผลกับกายเทพมารของเจ้าสวรรค์บ้างเล็กน้อย
ส่วนพลังของเจ้าสวรรค์ก็ได้รับผลกระทบจากกฎเกณฑ์แห่งความตาย ค่อยๆ อ่อนกำลังลงไป
ความตายไม่ใช่แค่เพียงวิชาฆ่าคน แต่สามารถนำมาเป็นกลวิธีลดทอนหรือควบคุมได้อีกด้วย
“ดี ควบคุมมันเอาไว้!”
นายเหนือหัวเนตรดับสูญแค่นเสียงเย็น
ฟิ้ว!
นายเหนือหัวเนตรดับสูญโคจรเนตรเทพเจ้า ปล่อยแสงทำลายล้างสองสายมาอีกครั้ง
เจ้าสวรรค์ที่โดนควบคุมและลดทอนกำลังแล้ว ยามสู้กันซึ่งหน้าก็ไม่ได้แข็งแกร่งเหมือนก่อนหน้านี้อีกต่อไป
ถึงแม้อาการบาดเจ็บสาหัสจะเป็นสิ่งที่เขาแกล้งแสดงออกมา แต่แท้ที่จริงแล้ว ร่างกายเขายังบาดเจ็บหนักอยู่ ไม่ได้อยู่ในสภาพสมบูรณ์พร้อม
“พวกเจ้าอย่าได้ใจกันนัก!”
เจ้าสวรรค์สีหน้าโกรธแค้น ตะคอกเสียงดัง
พลังบรรพกาลที่แข็งแกร่งสุดยอดปะทุออกมาจากเนตรเทพวิถีฟ้า ทำลายกฎเกณฑ์และลำดับของทุกสิ่งที่อยู่ในบริเวณหมื่นลี้
ครืน บึ้ม!
การลดทอนพลังของนายเหนือหัวเนตรมรณะถูกทำลาย ส่วนนายเหนือหัวเนตรดับสูญก็ถูกโจมตีจนรับมือไม่ทัน เลือดไหลออกมาจากมุมปาก
“ถอย!”
นายเหนือหัวเนตรเทพเจ้าทั้งสองได้ข้อสรุปในใจ
พลังของเจ้าสวรรค์แข็งแกร่งเกินไป พวกเขาสองคนร่วมมือกันก็ไม่ใช่คู่มือของเขา
ตอนนี้ไม่ใช่เวลาจะมาใช้อารมณ์ พวกเขาที่เป็นนายเหนือหัวเนตรเจ้าต้องยอมศิโรราบและล่าถอย
“ตาย!”
เจ้าสวรรค์ไล่ตามไปสังหารทันที
โอกาสดีเช่นนี้ เขาจะปล่อยให้พลาดไปได้อย่างไร
หากให้พวกเขาหนีไปได้และยังฟื้นฟูจนถึงช่วงสมบูรณ์พร้อม ถึงตอนนั้นสองผู้ครอบรองเนตรเทพเจ้าจะต้องมีพลังป้องกัน คิดอยากจะสังหารพวกเขาอีกก็จะยากขึ้นมาก
ทางเหนือของดินแดนเทพรกร้าง รวมตัวผู้แข็งแกร่งเอาไว้มากมาย
การต่อสู้ครั้งนี้เล่าลือกันไปทั่วตั้งแต่ชั่วนาทีแรก
อาการบาดเจ็บของเจ้าสวรรค์เป็นเพียงการแสดง
ส่วนเนตรเทพสังสารวัฏที่เป็นหนึ่งในแปดเนตรเทพเจ้าก็สิ้นชีพแล้ว เนตรเทพดับสูญและเนตรเทพมรณะสองคนร่วมมือกันก็ยังถูกเจ้าสวรรค์โจมตีจนพ่ายแพ้และถูกไล่ล่าสังหาร
ตอนนี้ นายเหนือหัวเนตรทัณฑ์สวรรค์ มิติ และชีวิตที่อยู่ทางเหนือของดินแดนเทพรกร้างกำลังค้นหาตัวเจ้าสวรรค์อย่างสุดกำลัง
“จะให้มันทำสำเร็จไม่ได้!”
“เนตรเทพมิติ เจ้าเร็ว รีบตามไปเร็วเข้า!”
นายเหนือหัวเนตรชีวิตและทัณฑ์สวรรค์ใจหนักอึ้ง
หากเจ้าสวรรค์สังหารเนตรเทพเจ้าทั้งสองลง ถึงตอนนั้นเกรงว่าจะไม่มีใครขัดขวางได้แล้ว!
ทันใดนั้น ทั่วทั้งดินแดนเทพรกร้างสั่นไหวขึ้นอีกครั้ง ผู้แข็งแกร่งชั้นยอดทั้งหมดต่างพากันรวมตัวมุ่งหน้าไปยังทางเหนือ
………………………………………………………………..


[Go To Next Chapter]( ./410.md)