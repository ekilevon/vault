##บทที่ 1209: โจมตีเจ้าเกาะเทียนอวี่กลับ
แม้กระทั่งเจ้าเกาะเทียนอวี่ยังถูกจ้าวเฟิงโจมตีจนถอย ความสั่นสะท้านในใจของเทพแท้จริงที่เหลือที่นั่น ไม่อาจบรรยายออกมาได้
อีกทั้งเคล็ดวิชาที่จ้าวเฟิงสำแดงออกมา ยังเป็นไม้ตายของเจ้าเกาะเทียนอวี่อีกด้วย
นี่ทำให้สมองของพวกเขาทื่อ ไปชั่วขณะ คิดไม่ตกว่านี่มันคือเรื่องอะไรกัน
“ขะ…แข็งแกร่งนัก!”
เทพแท้จริงเจินหั่วกลืนน้ำลาย สั่นเทิ้มไปทั้งตัว
ยังไม่ทะลวงเทพแท้จริงก็สามารถประมือกับเทพแท้จริงขั้นสี่ได้
เวลาสั้นๆ สามสี่เดือนจ้าวเฟิงก็แปรสภาพถึงระดับนี้ เขาทำได้อย่างไร?
ถึงแม้จะตื่นเต้นเป็นอย่างมาก แต่เทพแท้จริงเจินหั่วก็ยังคงกังวล
เทพแท้จริงที่นั่นมากมาย นอกจากเจ้าเกาะเทียนอวี่ ยังมีเทพแท้จริงขั้นสามกุ่ยซา
แต่จ้าวเฟิงมีเพียงคนเดียวเท่านั้น!
ในเมื่อจ้าวเฟิงยังไม่ถึงเทพแท้จริงขั้นสี่ เทพแท้จริงเจินหั่วไม่คิดว่าจ้าวเฟิงจะมีวิธีสังหารเจ้าเกาะเทียนอวี่ได้
แต่ว่า แค่เพียงจ้าวเฟิงมีชีวิตรอด ไม่นานเท่าไหร่ก็จะต้องแซงหน้าเจ้าเกาะเทียนอวี่อย่างแน่นอน
“เด็กน้อย เจ้าต้องตายอย่างไม่ต้องสงสัย!”
สีหน้าของเจ้าเกาะเทียนอวี่เย็นชายะเยือก ประกายเหี้ยมโหดฉายวูบจากดวงตาทั้งสอง
เป็นเทพแท้จริงขั้นสี่แต่ถูกปฐมเทพลอบทำร้าย หากวันนี้เขาไม่สังหารจ้าวเฟิง จะมิถูกเทพแท้จริงที่เหลือหัวเราะเยาะรึ
อีกทั้ง สำหรับเจ้าเกาะเทียนอวี่ ที่หมดนี้ล้วนเป็นเพราะชุดคลุมยาวบนร่างของจ้าวเฟิงตัวนั้น
“ฮ่าๆ!”
จ้าวเฟิงหัวเราะเย็น
ชุดคลุมแห่งมิติระดับขั้นสูงเป็นอย่างมาก ด้วยการโจมตีชองเจ้าเกาะเทียนอวี่ ไม่มีทางทำร้ายจ้าวเฟิงได้เลย
และความเร็วของจ้าวเฟิงก็อยู่ในระดับสูงสุด
เขาที่มีชุดคลุมแห่งมิติ แทบจะไม่มีทางแพ้ เจ้าเกาะเทียนอวี่จะสังหารเขาได้อย่างไร
แน่นอน พลังของจ้าวเฟิงเอง ก็มีเพียงแค่เทพแท้จริงขั้นสามเท่านั้น หากไม่หยิบยืมพลังของชุดคลุมแห่งมิติ จ้าวเฟิงไม่อาจต้านทานได้กระทั่งการล้อมโจมตีของเทพแท้จริงเหล่านั้น ยิ่งไม่มีทางเป็นคู่มือของเจ้าเกาะเทียนอวี่
“พวกเจ้าไม่ว่าใครก็ห้ามไป ใครไปข้าจะฆ่าคนนั้น!”
เจ้าเกาะเทียนอวี่ตะโกนเย็นเยียบกับเทพแท้จริงที่เหลือ
กลวิชามิติของจ้าวเฟิงแข็งแกร่งเกินไป ต่อสู้เพียงลำพัง เจ้าเกาะเทียนอวี่ยากที่จะเข้าใกล้จ้าวเฟิง
หากมีคนพวกนี้เป็นเป้า แค่เพียงจ้าวเฟิงลงมือสังหารคน เขาก็สามารถจับช่องโหว่ของจ้าวเฟิงได้
“ขอรับ จ้าวเกาะ!”
เทพแท้จริงทั้งหลายถึงแม้จะรู้ว่าเจ้าเกาะเทียนอวี่ให้พวกเขาเป็นเป้าสละชีพ
แต่หากพวกเขาหนีไป ก็จะถูกเจ้าเกาะเทียนอวี่สังหารลงทันที
ตอนนี้พวกเขาทำได้เพียงแค่อธิษฐานให้เป้าหมายต่อไปของจ้าวเฟิงเป็นคนอื่น
“ฮ่าๆ จริงๆ นั่นแหละ วันนี้พวกเจ้าใครก็หนีไปไม่รอด!”
จ้าวเฟิงพลันเงยหน้าหัวเราะ
เจ้าเกาะเทียนอวี่ตัวยุ่งยากนี้จะต้องจัดการ
คนอื่นๆ ก็ปล่อยไปง่ายๆ ไม่ได้
เทพแท้จริงที่เหลือฟังคำของจ้าวเฟิง อดยิ้มขื่นขึ้นไม่ได้
เจ้าเกาะเทียนอวี่พลังแข็งแกร่ง บังคับให้พวกเขาอยู่เป็นเป้า และตอนนี้จ้าวเฟิงก็เหมือนมีความมั่นใจสามารถทำให้พวกเขาทั้งหมดอยู่ที่นี่ได้
พวกเขาเทพแท้จริงมากมาย เต้นอยู่บนมือของผู้แข็งแกร่งทั้งสองฝั่ง
“หึ หากเจ้าไม่ตายแน่นอนว่าพวกเขาก็ไปไม่ได้!”
ประสาทสัมผัสเทพของเจ้าเกาะเทียนอวี่ปกคลุมไปทั่วสนาม สายตาจับจ้องไปยังจ้าวเฟิง
“งั้นรึ?”
จ้าวเฟิงพูดสองคำออกมาเบาๆ รอบกายปรากฏเงามิติเลือนรางขึ้นชั้นหนึ่ง
“เจ้าเด็กนี่...”
สีหน้าของเจ้าเกาะเทียนอวี่ตะลึง
จ้าวเฟิงแค่เพียงใช้มิติกะพริบ เขาก็จะสามารถประเมินได้ก่อน แล้วลงมือกับจ้าวเฟิง จุดนี้จ้าวเฟิงก็รู้
แต่เวลานี้ จ้าวเฟิงยังคงใช้มิติกะพริบอย่างไม่ลังเล
มีใครบ้างที่รู้ทั้งรู้ว่าเป็นทางแห่งความตาย แต่ก็ยังเดินบนทางนั้นอีก
ฟุ่บ!
ร่างของจ้าวเฟิงพลันหายวับไป
“อยู่ที่นั่น!”
ประสามสัมผัสเทพของจ้าวเกาะสวรรค์ ควบคุมไปทั่วบริเวณหลายสิบลี้ ประเมินตำแหน่งที่จ้าวเฟิงจะปรากฏออกมาในชั่วพริบตา
ถึงแม้จะสงสังอยู่บ้าง เหตุใดจ้าวเฟิงรู้ทั้งรู้ว่าบนภูเขามีเสือ ก็ยังจะเดินใปบนเขาอีก
แต่เจ้าเกาะเทียนอวี่ไม่มีทางนิ่งเฉย มองดูจ้าวเฟิงสังหารคนต่อหน้าเขา
“เป้าหมายคือข้า?”
เทพแท้จริงขั้นหนึ่งคนหนึ่งสีหน้าพลันฉายแววสิ้นหวัง
เขาคือเทพแท้จริงเผ่าหมาป่าเหมันต์นัยน์ตาฟ้า เมื่อครู่เขาก็มีความรู้สึก เป้าหมายต่อไปของจ้าวเฟิงอาจจะเป็นเขา
ขวับ!
ร่างของจ้าวเฟิงปรากฏขึ้นข้างหลังเทพแท้จริงคนนี้
เสี้ยวขณะต่อมา เจ้าเกาะเทียนอวี่และเทพแท้จริงกุ่ยซาก็ตามมา
ในมือของเจ้าเกาะเทียนอวี่ถือพัดผลึกเหมันต์นิลกาฬเอาไว้ เทพแท้จริงกุ่ยซาถือหอกโครงกระดูกสีเงินหม่น
“ศพทมิฬกลืนนภา!”
“ฤทธิ์เสียดกระดูก!”
เทพแท้จริงทั้งสอง โคจรอาวุธเทพในมือ สำแดงการโจมตีสุดพลัง
พลังที่ทำลายฟ้าดินกลุ่มนั้น ทำเอาผู้แข็งแกร่งเทพแท้จริงที่นั่นพากันถอยหลัง เกรงว่าจะถูกเศษคลื่นทำร้าย
เป้าหมายการโจมตีของทั้งสองก็คือจ้าวเฟิงและเทพแท้จริงเผ่าหมาป่าเหมันต์นัยน์ตาฟ้า
“จ้าวเฟิง เจ้าต้องตายอย่างไม่ต้องสงสัย!”
เทพแท้จริงเผ่าหมาป่าเหมันต์นัยน์ตาฟ้าหัวเราะอย่างสิ้นหวัง สาปแช่งจ้าวเฟิง
จ้าวเฟิงไม่ได้สนใจเทพแท้จริงคนนี้เลย แต่มองไปยังเจ้าเกาะเทียนอวี่ที่อยู่บนฟ้า สะบัดชุดคลุมแห่งมิติ
ฟุ่บ!
กลิ่นอายที่แข็งแกร่งสามร่างพลันมาเยือน
"หลุมมรณะ!"
เสี้ยวขณะที่จ้าวหวางปรากฏตัวขึ้น ไม้เท้าคำสาปมรณะก็ปรากฏขึ้น
กลิ่นอายมรณะท้วมฟ้าตลบอวลไปทั่วทุกทิศ กัดกินสิ่งมีชีวิตทุกสิ่ง!
ฟิ้ว!
มือบนไม้เท้าคำสาปมรณะและเนตรมรณะตอบรับซึ่งกันและกัน ยิงหมอกทมิฬกลุ่มหนึ่งออกมา หมอกทมิฬชั่วร้ายน่ากลัวกลุ่มนั้นแฝงไว้ด้วยพลังเสวียนอ้าวที่ทำให้คนพรั่นพรึง
หลุมมรณะรับการโจมตีของเจ้าเกาะเทียนอวี่ทันที
ฟู่ ฟิ้ว ฟิ้ว!
การโจมตีที่แข็งแกร่งจากเจ้าเกาะเทียนอวี่ถูกหลุมมรณะดูดสกัดเอาไว้
ในขณะเดียวกัน พลังในการโจมตี้นั่น ถูกเสวียนอ้าวมรณะกัดกินไม่หยุดหย่อน พลังค่อยๆอ่อนลง
เสวียนอ้าวมรณะกัดกินฟ้าดินทุกสรรพสิ่ง ทำให้ทุกสิ่งตกลงสู่หุบเหวแห่งความตาย
“มังกรล้างโลกาโจมตี!”
“ฝ่ามือสายฟ้าทลายนภา!”
จ้าวเฟิงและมังกรวารีล้างโลกาฉวยโอกาสโจมตีเจ้าเกาะเทียนอวี่และเทพแท้จริงกุ่ยซา
“กระบี่จินรุ่ย!”
อีกด้านหนึ่ง จ้าววั่นโคจรเนตรหมื่นปรากฏการณ์ ทำลายการโจมตีของเทพแท้จริงกุ่ยซา
ครืน ตูม บึ้ม!
พลังการโจมตีของทุกคนโจมตีโดนเจ้าเกาะเทียนอวี่และเทพแท้จริงกุ่ยซา
“มีตัวช่วย?”
สีหน้าของเจ้าเกาะเทียนอวี่อ่อนแอลงเล็กน้อย
เสวียนอ้าวมรณะกลุ่มนั้นของจ้าวหวางแข็งแกร่งเป็นอย่างมาก เพียงชั่วพริบตาก็กัดกินอายุขัยของเขาไปหลายพันปี
“นี่…เป็นพวกของจ้าวเฟิงจริงๆด้วย!”
เทพแท้จริงกุ่ยซากุมหน้าอก หยุดบาดแผล พูดอย่างอ้ำๆอึ้งๆ
จ้าววั่นและมังกรวารีล้างโลกาเขาเคยเห็นมาก่อน แต่คิดไม่ถึง จ้าววั่นในวันนี้จะแข็งแกร่งขึ้นถึงเพียงนี้
“ผู้แข็งแกร่งมากมายเหลือเกิน!”
เทพแท้จริงที่เหลือที่นั่นก็ตกตะลึงไปเช่นกัน คิดไม่ถึงว่าจ้าวเฟิงจะยังมีไพ่ตาย
“เนตรกั้นเวหา!”
จ้าวเฟิงโคจรเนตรเทพเจ้า ทะลักเสวียนอ้าวมิติ เพ่งจ้องเจ้าเกาะเทียนอวี่
วู้ม วู้ม!
ทันใดนั้น ท้องฟ้าด้านหนึ่งถูกจ้าวเฟิงกั้นเอาไว้ เจ้าเกาะเทียนอวี่ไม่อาจสำแดงวิชาหลบหลีกมิติได้ แม้กระทั่งเสวียนอ้าวมิติก็ล้วนถูกควบคุม
“นี่มัน?”
เจ้าเกาะเทียนอวี่แน่นอนว่าสังเกตได้ถึงการเปลี่ยนแปลงของฟ้าดินและอากาศ
เพียงแต่เขาคิดไม่ถึง เคล็ดวิชาลับของจ้าวเฟิงจะแข็งแกร่งยิ่งกว่าค่ายกลผนึกนภาที่พวกเขาวางไว้
ยามนี้ ในที่สุดเจ้าเกาะเทียนอวี่ก็เข้าใจ เหตุใดจ้าวเฟิงทั้งๆ ที่รู้ว่าบนภูเขามีเสือ ยังจะเดินขึ้นเขา เพราะเป้าหมายที่แท้จริงของจ้าวเฟิงก็คือเจ้าเกาะเทียนอวี่ ‘เสือ’ ตัวนี้
หากจ้าวเฟิงหายตัวไปยังข้างหลังเจ้าเกาะเทียนอวี่ทันที เขาจะต้องป้องกันอย่างแน่นอน
ดังนั้น จ้าวเฟิงตั้งใจหายตัวไปข้างหลังเทพแท้จริงคนหนึ่ง ล่อให้เจ้าเกาะเทียนอวี่และเทพแท้จริงกุ่ยซาโจมตีมาที่เขา
“เป็นไปได้ยังไง?”
เทพแท้จริงเผ่าหมาป่าเหมันต์นัยน์ตาฟ้ายืนอึ้งอยู่กับที่ สีหน้าตกตะลึง
ที่แท้จ้าวเฟิงปรากฏข้างกายของเขาเพียงแค่ล่อเจ้าเกาะเทียนอวี่และเทพแท้จริงกุ่ยซา
ช่างน่าหัวเราะนัก เขาเป็นถึงผู้แข็งแกร่งเทพแท้จริง กลับถูกผู้แข็งแกร่งทั้งสองฝั่งใช้เป็นเหยื่อล่อ
“เจ้าทั้งสองเฝ้าที่นี่เอาไว้ ใครหนีไปก็ฆ่าคนนั้น!”
จ้าวเฟิงพูดกับมังกรวารีล้างโลกาและจ้าววั่น
“ฆ่ามัน!”
จ้าวเฟิงและจ้าวหวางพุ่งไปยังจ้าวเกาะปีกสรรค์ทันที
“ไสหัวไป!”
เจ้าเกาะเทียนอวี่สะบัดพัดผลึกเหมันต์นิลกาฬในมืออย่างร้อนรน ซัดโจมตีพายุคลั่งเหมันต์มหาศาลออกมา
ในยามนี้ เจ้าเกาะเทียนอวี่ลนลาน
เขาคิดไม่ถึงเลยว่า เป้าหมายที่แท้จริงของจ้าวเฟิงก็คือเขา
อีกทั้งชายที่กลิ่นอายแห่งความตายมหาศาลข้างกายจ้าวเฟิงคนนั้น ถึงแม้จะเป็นปฐมเทพแต่พลังไม่ธรรมดา ประเด็นสำคัญก็คือ ไม้เท้าดำทมิฬในมือของเขาอันนั้น แม้กระทั่งเจ้าเกาะเทียนอวี่ยังสัมผัสได้ถึงพลังน่าหวาดหวั่นพรั่นพรึงในนั้น
“หลุมมรณะ!”
จ้าวหวางโคจรเนตรมรณะตอบสนองกับเนตรสีดำบนไม้เท้ามรณะ ยิงหมอกดำทมิฬกลุ่มนั้นอีกครั้งออกไปอีกครั้ง
ฟิ้ว!
ทุกที่ที่หมอกดำผ่าน ทุกสรรพสิ่งถูกทำลาย
“ฝ่ามือครองสวรรค์!”
จ้าวเฟิงโคจรเสวียนอ้าวมิติซัดฝ่ามือครองสวรรค์ออกมาพร้อมด้วยรัศมียิ่งใหญ่กว้างไกล เลือนหายไปในท้องฟ้า แล้วปรากฏขึ้นอีกครั้งอย่างฉับพลัน โจมตีไปยังเจ้าเกาะเทียนอวี่ทันที
“โล่เย็นยะเยือก!”
มือทั้งสองสะบัด ผลึกน้ำแข็งเย็นเยือกอันใหญ่ก่อตัวขึ้นเบื้องหน้าเจ้าเกาะเทียนอวี่
“ระเบิด!”
จ้าวเฟิงซัดฝ่ามือครองสวรรค์หลายฝ่ามืออกไปอีกครั้ง
ครืน ตูม บึ้ม!
เสวียนอ้าวมิติขอบเขตขั้นที่สองรวมกับการเพิ่มของชุดคลุมแห่งมิติ ยังมีระดับขั้นของ ‘ฝ่ามือครองสวรรค์’ พลังที่น่ากลัวนั่น ทำลายการป้องกันของเจ้าเกาะเทียนอวี่ลงทันที
ครืน ตูม บึ้ม!
เจ้าเกาะเทียนอวี่หลบไม่ทันถูกฝ่ามือครองสวรรค์โจมตี ถอยหลังไปหลายก้าว กระอักเลือดออกมา
“รยางค์กลืนวิญญาณ!”
คทาคำสาปมรณะของจ้าววั่น แผ่รยางค์สีดำที่มีจิตวิญญาณนับไม่ถ้วนออกมาทันที
ฟิ้ว!
รยางค์มรณะสีดำเต็มท้องฟ้าโอบล้อมไปยังเจ้าเกาะเทียนอวี่
“น่าโมโหนัก พวกมันสองคนมีของวิเศษเช่นนี้…”
เจ้าเกาะเทียนอวี่โมโหเป็นอย่างยิ่ง
จ้าวเฟิงสวมชุดคลุมแห่งมิติ การป้องกันแข็งแกร่ง ท่าร่างล้ำลึก ทั้งยังเพิ่มให้กับเคล็ดวิชามิติ
ส่วนจ้าวหวางถือไม้เท้าคำสาปมรณะ เสวียนอ้าวมรณะแข็งแกร่งไม่มีสิ่งใดเทียม กัดกินทุกสรรพสิ่ง
“หนี!”
เจ้าเกาะเทียนอวี่ไม่มีจิตใจจะต่อสู้แล้ว
จ้าวเฟิงการป้องกันแข็งแกร่ง รวดเร็วเป็นอย่างยิ่ง เขาสังหารไม่ได้เลย
ส่วนอาวุธเทพในมือของจ้าวหวางเย็นเยือกน่ากลัว สร้างความคุกคามให้เขาเป็นอย่างมาก
แต่เพราะไม่อาจสำแดงเคล็ดวิชาลับข้ามมิติ เจ้าเกาะเทียนอวี่ทำได้เพียงแค่อาศัยพลังเทพที่แข็งแกร่งทะลวงข้ามท้องฟ้าเท่านั้น
ความเร็วของเทพแท้จริงขั้นสี่ไม่ใช่น้อย ใจเขาอยากจะหนี ปฐมเทพสองคนนั้นต่อให้มีความสามารถล้นฟ้า ก็สังหารเขาไม่ได้
แต่ทว่าในเสี้ยวขณะต่อมา ท้องฟ้าเบื้องหน้าเจ้าเกาะเทียนอวี่ทะลักคลื่นมิติแข็งแกร่งออกมา
วู้ม วู้ม!
มิติบิดเบี้ยว จ้าวเฟิงกระโดดออกมาจากในมิติ
“นี่มัน…เคลื่อนย้ายชั่วพริบตา!”
เจ้าเกาะเทียนอวี่รอบรู้กว้างไกล แน่นอนว่ารู้จักวิชานี้
แต่เขาคิดไม่ถึงว่าจ้าวเฟิงที่เป็นเพียงแค่ปฐมเทพ กลับสามารถสำแดงเคลื่อนย้ายชั่วพริบตาได้
“เนตรเพ่งเทพเจ้า!”
เสี้ยวขณะที่จ้าวเฟิงปรากฏขึ้นในท้องฟ้าผืนนี้ ก็สำแดงเนตรเพ่งเทพเจ้าทันที ตรึงวิญญาณของเจ้าเกาะเทียนอวี่เอาไว้
“หึ มีวิชาดวงตาเช่นนี้ ก็คิดจะดูดวิญญาณของข้าออกไปแล้วงั้นรึ?”
เจ้าเกาะเทียนอวี่แค่นเสียงเย็น
ถึงแม้วิชาดวงตาของจ้าวเฟิงจะแข็งแกร่ง แต่พลังวิญญาณอ่อนแอเกินไป กระบวนท่านี้ไม่อาจสร้างผลกระทบให้กับเจ้าเกาะเทียนอวี่ได้
แต่ในยามที่เจ้าเกาะเทียนอวี่เตรียมสลัดให้พ้นนั้นเอง
ขวับ!
ชุดคลุมสีเงินหม่นสะบัดพลิ้ว จ้าวหวางปรากฏกายขึ้น
“เนตรเพ่งมรณะ!”
จ้าวหวางโคจรเนตรมรณะ ในขณะเดียวกันก็ชี้ไม้เท้าคำสาปมรณะไปยังเจ้าเกาะเทียนอวี่
วู้ม!
เนตรมรณะและดวงตาสีดำบนไม้เท้าก่อเสวียนอ้าวมรณะที่แข็งแกร่งขึ้นในเวลาเดียวกัน จากนั้นฟาดไปรอบกายของฝ่ายตรงข้ามไม้เท้าคำสาปมรณะส่งเสียงร้องของภูตผีอันน่าเวทนาออกมา นี่คือพลังคำสาป!
ความตายและคำสาปผสานกัน พลังที่น่าสยดสยองนั่นมากพอจะทำให้สิ่งมีชีวิตใดๆ ก็ตามกลายเป็นธุลี
เมื่อครู่จ้าวเฟิงแค่ตรึงเจ้าเกาะเทียนอวี่ไว้เท่านั้น กระบวนท่าสังหารที่แท้จริงคือจ้าวหวางและไม้เท้าคำสาปมรณะ!
…………………………………………


[Go To Next Chapter]( ./66.md)