##บทที่ 1326: ต่อกรขั้นแปด
“เป็นเทพโบราณชื่อเซียวงั้นรึ ว่ากันว่าเขาถึงขั้นครึ่งก้าวสู่จอมเทพแล้ว ให้ข้าไปเจอเขาหน่อยก็แล้วกัน!”
ผู้อาวุโสเกล็ดเทามีท่าทางสงบนิ่ง
พูดจบร่างของเขาก็หายไปทันที
“นายท่านไปแล้ว ที่นี่น่าจะไม่มีปัญหาอะไรกระมัง!”
ผู้อาวุโสผมขาวที่ควบคุมดูแลทั่วทั้งหอมารสวรรค์ค่อนข้างกังวล
ผู้ดูแลคนอื่นที่นี่ก็กังวลอยู่บ้างเช่นกัน
พลังรบของตัวพวกเขาเองต่ำมาก ไม่มีความสามารถปกป้องตัวเองเท่าใดนัก
อีกทั้งครั้งนี้คนที่มาหาถึงที่คือคนของแดนศักดิ์สิทธิ์มิติ
ในดินแดนเทพรกร้าง แดนศักดิ์สิทธิ์คือขั้วอำนาจปกครองที่ยิ่งใหญ่ที่สุด!
“หึ มีข้าอยู่ที่นี่จะกลัวอะไร?”
ในตอนนี้เอง เสียงเย็นเยือกน่าขนลุกเสียงหนึ่งดังมาจากในที่มืด
ชายร่างเหยียดตรงที่มีดวงตาขมุกมัวดำมืดดุจผีร้ายคนหนึ่งลอยออกมา
“เทพโบราณโยวเฉวียน! (ธารยะเยือก)”
ทุกคนอดตัวสั่นงันงกขึ้นไม่ได้
“มีเทพโบราณโยวเฉวียนอยู่ด้วย แน่นอนว่าไม่มีปัญหาใดๆ ทั้งนั้น!”
ผู้อาวุโสผมขาวคนนั้นยิ้มพูดขึ้น
ยามนี้เอง จุดหนึ่งบนม่านแสงมหึมาเบื้องหน้าเขามีจุดแสงสีแดงพลันกะพริบขึ้น
“มีผู้บุกรุก!”
ผู้อาวุโสผมขาวร้องขึ้นทันที
“เป้าหมายคือพวกเราที่นี่!”
สมาชิกคนอื่นๆ พากันมองมา จากนั้นจึงพูดขึ้น
“แค่พวกที่มารนหาที่ตายก็เท่านั้น!”
เทพโบราณโยวเฉวียนหัวเราะเสียงเย็น ดวงตาทั้งสองโคจรขึ้นทันที
ละอองหมอกน้ำพุที่มืดหม่นกลุ่มหนึ่งพวยพุ่งออกมาจากในนั้น คนทั่วไปมองแล้วมีความรู้สึกเหมือนเข้าไปในขุมนรก
ฟุ่บ ฟุ่บ!
ในหมอกมืดหม่นนั่น หนึ่งชายหนึ่งหญิงพลันกระโดดออกมา ชายสูงใหญ่ดำทะมึนแผ่กระจายกลิ่นอายศาสตร์ซากศพที่เย็นเยียบน่าขนลุก ส่วนผู้หญิงสง่างามผุดผ่อง ราวกับเซียนที่บริสุทธิ์ไม่แปดเปื้อนสิ่งใด
เสี้ยวขณะที่คนทั้งสองปรากฏตัวขึ้นก็แหวกอากาศตรงไป
“นี่ไม่ใช่ ‘คู่เทพเซียนปีศาจ’ ที่มีชื่อเสียงสะท้านไปทั่วเขตพยับฟ้าหรอกรึ? ว่ากันว่าทั้งสองคนถึงขั้นแแปดสุดยอดแล้ว คิดไม่ถึงเลยว่าพวกเขาจะเป็นกายวัฏสงสารของท่านโยวเฉวียนไปแล้ว!”
……
ในหอมารสวรรค์ เส้นทางสลับซับซ้อน หากไม่ใช่เทพโบราณเสวียนหมัวนำทาง จ้าวเฟิงคิดอยากจะคลำหาที่อยู่ของแมวขโมยน้อยก็ต้องเสียเวลาไปพักหนึ่ง
ฟุ่บ! ฟุ่บ!
ในเส้นทางทุกเส้นมีเงาร่างคนทะยานไปมาเป็นครั้งคราว
มุ่งหน้าไปได้ไม่นานเท่าไหร่ คนที่พบเจอระหว่างทางยิ่งน้อยลงเรื่อยๆ
ในตอนนี้เอง จากที่ไกลๆ มีชายหนุ่มวัยกลางคนผมสั้นคนหนึ่งบินมา พลังฝึกตนอยู่ที่เทพโบราณขั้นเจ็ด
“เทพโบราณเสวียนหมัว พวกท่านจะไปที่ไหนกัน?”
ชายวัยกลางคนผมสั้นรู้จักกับเทพโบราณเสวียนหมัว
“จับเขาไว้!”
จ้าวเฟิงบัญชาทันที
เขาต้องสืบวิญญาณคนคนนี้เพื่อทำความเข้าใจสถานการณ์สักหน่อย
อีกทั้งทุกคนลงมือทันทีจะสามารถกำราบอีกฝ่ายได้ในชั่วพริบตาแน่นอน
เทพโบราณเสวียนหมัวไม่ได้ตอบชายกลางคน แต่ลงมือโดยพลัน
ในขณะเดียวกัน ทายาทเนตรเทพเจ้าทั้งสี่ที่เหลือก็โคจรสายเลือดดวงตาขึ้นพร้อมกัน
“นี่พวกเจ้าจะทำอะไร?”
ชายกลางคนคนนั้นมีสีหน้าหวาดกลัว
ชั่วเวลานั้น ในท้องฟ้าละแวกใกล้เคียง
ขวับ!
ดวงตาสีเงินมายาใหญ่ประมาณศีรษะดวงหนึ่งพลันปรากฏขึ้น
“คุกวิญญาณ!”
ดวงตาสีเงินดุจความฝันที่ฝังอยู่ในท้องฟ้าพลันกระตุ้นวิชาดวงตา
เสี้ยวขณะต่อมา วิญญาณของชายกลางคนคนนั้นถูกพันธนการด้วยโซ่วิญญาณนับไม่ถ้วน ขณะเดียวกันหนามเหล็กสีดำแหลมคมแต่ละอันก็ทิ่มแทงเข้าไปในวิญญาณของเขา
คุกวิญญาณทำให้วิญญาณของชายวัยกลางคนตกอยู่ในการทรมานของโลกลวงตา โลกภายนอกเพียงชั่วอึดใจ ในวิชาลวงตาจะผ่านไปแล้วหลายเดือน
พร้อมกันนั้น พวกเทพโบราณเสวียนหมัวทั้งสี่ก็โจมตีมาที่ร่างของชายวัยกลางคนคนนี้
ตุบ!
ชายวัยกลางคนโดนโจมตีอย่างหนักหน่วงในชั่วพริบตา ก่อนล้มลงไปทันที
ฟุ่บ!
น้ำวนพลังดวงตาชั้นหนึ่งครอบไปบนร่างของเขา
เสี้ยวขณะต่อมาเขาก็ถูกดูดเข้าไปในมิติเนตรเทพเจ้าของจ้าวเฟิง
กระบวนการจับกุมทั้งหมดรวดเร็วเป็นอย่างยิ่ง ใช้เวลาเพียงแค่ไม่กี่อึดใจเท่านั้น
ในตอนนี้เอง
ฟุ่บ!
มีคลื่นมิติเฉียดผ่านมา
จากนั้นเงาคนสีดำร่างหนึ่งก็มาถึงที่นี่
“พวกเจ้าทำอะไรกันอยู่!”
ชายรูปร่างผอมบางมืดทะมึนที่แทบจะหลอมรวมเป็นหนึ่งกับชุดสีดำ จ้องมายังเทพโบราณเสวียนหมัวพลางตะโกนลั่น
ถึงแม้เขาจะไม่เห็นอะไร แต่รับรู้ได้ว่าที่นี่มีคลื่นพลังดวงตาประเภทต่างๆ เห็นได้อย่างชัดเจนว่ากำลังต่อสู้อยู่
และตอนที่เขามาถึงที่นี่ กลิ่นอายกลุ่มหนึ่งพลันหายไป
ในชุดคลุมมิติ สีหน้าของจ้าวเฟิงตะลึงไปเล็กน้อย
เพราะตัวอยู่ในมิติของชุดคลุม ความสามารถของดวงตาเทพเจ้าจึงถูกจำกัดเป็นอย่างยิ่ง
อีกทั้งวัสดุของสิ่งก่อสร้างที่นี่แปลกประหลาดยิ่งนัก จำกัดพลังการรับรู้ของจ้าวเฟิงไว้อย่างมาก
จึงทำให้เขาไม่สังเกตเจอทายาทเนตรมิติที่มีพลังฝึกตนล้ำลึกคนนี้ล่วงหน้า
“เทพโบราณหลัวเหมิน (ประตูสู่พรหม) เมื่อครู่มีสมาชิกคนหนึ่งฉวยโอกาสวุ่นวายขโมยผลวิจัยของหอมารสวรรค์ไปและถูกพวกเราเจอเจ้า ดังนั้นพวกเราจึงร่วมมือกันกำจัดเขา!”
เทพโบราณเสวียนหมัวอธิบาย
จ้าวเฟิงที่อยู่ในชุดคลุมมิติติดต่อผ่านตราผนึกดวงใจทมิฬ สามารถสัมผัสได้ถึงพลังฝึกตนของหลัวเหมินได้อย่างชัดเจนว่าเป็นเทพโบราณขั้นแปด
อีกทั้งเป็นเทพโบราณขั้นแปดประเภทที่รากฐานมั่นคงเป็นอย่างยิ่งด้วย!
“ปล่อยเขาออกมา ทุกอย่างให้ข้าสอบสวนก่อนแล้วค่อยว่ากัน!”
เทพโบราณหลัวเหมินมีสีหน้าดุดันทรงอำนาจ
เพียงพูดออกไปเช่นนี้ ฝั่งเทพโบราณเสวียนหมัวก็เผยสีหน้าลำบากใจและลังเลขึ้นมาทันใด
“เทพโบราณหลัวเหมิน อันที่จริงแล้วพวกเรามีความแค้นกับสมาชิกคนนั้น เมื่อครู่อดไว้ไม่ได้ ดังนั้น…!”
เทพโบราณเสวียนหมัวพลันเปลี่ยนสีหน้า
“เทพโบราณหลัวเหมิน เรื่องนี้หากท่านช่วยพวกเราปิดเป็นความลับ พวกเราทั้งสี่ยินดีมอบคะแนนคุณูปการมหาศาลให้ท่าน!”
เทพโบราณเฮยจี๋ทำสีหน้าอ้อนวอนขอร้อง
“ได้!”
เทพโบราณหลัวเหมินแค่นเสียงเย็น
ครั้งที่แล้วพวกเทพโบราณเสวียนหมัวทั้งหกคนจับแมวความลับสวรรค์มาได้ คะแนนคุณูปการที่ได้รับไปน่าตกใจเป็นอย่างมาก
ต่อให้เป็นเทพโบราณหลัวเหมินก็จิตใจหวั่นไหวเป็นอย่างยิ่ง
ในหอมารสวรรค์ คะแนนคุณูปการสามารถแลกอาวุธเทพต่างๆ ยกตัวอย่างเช่นหุ่นเชิดกลไกที่มีกำลังรบแข็งแกร่งทรงพลัง อุปกรณ์พิเศษ หรือยากระตุ้นสายเลือดดวงตาเป็นต้น
“เทพโบราณหลัวเหมิน พวกเราเปลี่ยนที่พูดคุยกันเถอะ!”
เทพโบราณเสวียนหมัวส่งกระแสจิตเอ่ยเสียงต่ำ
ตอนนี้ที่ทางเดินไกลลิบ มีร่างคนร่างหนึ่งพุ่งผ่านมา
“อืม ที่นี่ไม่ใช่สถานที่เหมาะจะพูดคุยจริงๆ!”
เทพโบราณหลัวเหมินพยักหน้า
ในชุดคลุมมิติ สีหน้าของจ้าวเฟิงเปลี่ยนไปเล็กน้อย
“คนคนนี้เชื่อพวกเจ้าถึงเพียงนี้เชียวรึ! ไม่กลัวพวกเจ้าหลอกเอาหรือไร?”
จ้าวเฟิงถามตามตรง
ต้องรู้ว่าเทพโบราณเสวียนหมัวคือขั้นเจ็ดสุดยอด รวมกับการช่วยเหลือของทายาทสายเลือดอีกสี่คน จะทำร้ายเทพโบราณขั้นแปดให้บาดเจ็บหนักหรือกระทั่งสังหารทิ้งก็ไม่เป็นปัญหาเลย
“นายท่าน ท่านดูถูกกำลังรบขั้นสูงในหอมารสวรรค์ต่ำไปแล้ว!”
เทพโบราณเสวียนหมัวก็ไม่สะดวกที่จะแพร่งพรายข้อมูล ทำได้เพียงพูดเช่นนี้
แต่จ้าวเฟิงก็ไม่ยากเกินจะเดา ขนาดของหอมารสวรรค์ถึงแม้จะไม่ใหญ่ แต่ควบคุมมรดกสืบทอดของเผ่าความลับสวรรค์ ครอบครองอุปกรณ์กลไกและหุ่นเชิดที่แข็งแกร่งทุกชนิด รวมทั้งเคล็ดวิชาลับหรือวิชาฝึกตนที่หายากต่างๆ
ของเหล่านี้น่าจะแลกเปลี่ยนผ่านคะแนนคุณูปการได้
และเทพโบราณหลัวเหมินจะต้องเป็นเทพโบราณที่มีประสบการณ์ค่อนข้างมาก พลังในแต่ด้านล้วนแข็งแกร่งยิ่งนัก
นอกจากนี้ ถึงแม้พวกเทพโบราณเสวียนหมัวสามารถสำแดงวิชาเนตรเทพรวมเป็นหนึ่งได้
แต่เคล็ดวิชาลับนี้ต้องใช้เวลา เทพโบราณหลัวเหมินรู้จักเคล็ดวิชาลับนี้ถึงเพียงนี้ จะต้องไม่ให้เวลาเทพโบราณเสวียนหมัวสำแดงมันเป็นแน่
ดังนั้นต่อให้ฝั่งเทพโบราณเสวียนหมัวมีทั้งหมดสี่คน เทพโบราณหลัวเหมินก็ไม่ต้องกังวลว่าพวกเขาจะหลอกลวง
แต่สุดท้ายแล้วเทพโบราณหลัวเหมินก็ละเลยปัจจัยอย่างจ้าวเฟิงไป
ไม่นานเท่าใด ทุกคนก็เข้าไปในห้องห้องหนึ่ง
เสี้ยวขณะที่เข้ามาที่นี่ ทุกคนก็สัมผัสได้ถึงการควบคุมจากแรงดึงดูดมหาศาล
เห็นได้ชัดมากว่าที่นี่คือห้องฝึกฝนพิเศษ ทั้งยังสามารถควบคุมระดับแรงดึงดูดได้เองด้วย
“ลอบสังหารสมาชิกหอมารสวรรค์เป็นโทษหนักเชียว!”
เทพโบราณหลัวเหินเดินเข้ามาอย่างสบายๆ ใบหน้าประดับยิ้มชั่วร้าย
คนทั้งสี่เบื้องหน้าล้วนมีคะแนนคุณูปการมหาศาลอยู่ แน่นอนว่าเขาจะต้องรีดไถมาสักหน่อย
“ข้าที่นี่มีของสิ่งหนึ่ง บางทีเทพโบราณหลัวเหมินอาจสนใจ!”
เทพโบราณเสวียนหมัวยิ้มตาหยียามเอ่ย
“เอามาดู!”
สีหน้าเทพโบราณหลัวเหมินเปลี่ยนไปเล็กน้อย
อันที่จริงแล้วเขาสนใจคะแนนคุณูปการมากกว่า
ในหอมารสวรรค์ หากมีคะแนนคุณูปการ อะไรก็แทบจะได้มาทั้งนั้น
แต่เทพโบราณเสวียนหมัวก็รู้เรื่องนี้เช่นกัน จะต้องไม่เอาของอะไรธรรมดาๆ ออกมาแน่นอน
เทพโบราณเสวียนหมัวยิ้มเล็กน้อย แตะมิติเก็บของบนร่างแล้วมือสะบัดขึ้นทันที
ขวับ!
ชุดคลุมสีเงินตัวหนึ่งลอยออกมาทันที ลวดลายและอักขระสีเงินสว่างบนนั้นเหมือนแฝงด้วยศาสต์แห่งฟ้าดิน มองไปแวบหนึ่งก็รับรู้ได้เล็กน้อย
“ชุดคลุมมิติ!”
เทพโบราณหลัวเหมินตาเบิกโต ทั่วร่างสั่นสะท้านเล็กน้อย
เป็นถึงชุดคลุมมิติ อาวุธเทพสายมิติระดับสุดยอดที่มีพร้อมทั้งเสริม ป้องกัน และหลบหลีก!
แต่ชุดคลุมมิติล้ำค่าถึงเพียงนี้ พวกเทพโบราณเสวียนหมัวไม่มีทางให้ตนอย่างแน่นอน
อีกทั้งเขาก็ไม่มีทางสังหารคนทั้งหมดเบื้องหน้าในพริบตาด้วย
“พวกเจ้าอยากได้อะไร?”
เทพโบราณหลัวเหมินถามขึ้นก่อน
ขอเพียงแค่ได้ชุดคลุมมิติตัวนี้มา จะอะไรเขาก็ยินยอมทั้งนั้น
“อยากได้ชีวิตของเจ้า!”
ในตอนนี้เอง ร่างเงาร่างหนึ่งพลันปรากฏขึ้นจากในชุดคลุมมิติที่ลอยอยู่กลางอากาศ
“เพลิงดวงตาอัสนีเทวะ!”
จ้าวเฟิงอยู่ในมิติของชุดคลุม หลอมตราประทับอัสนีเทวะจำนวนมหาศาลรอเอาไว้นานแล้ว เสี้ยวขณะที่ปรากฏขึ้นก็สำแดงออกไปทันที
“เจ้า…”
เทพโบราณหลัวเหมินตื่นตกใจ ถึงแม้จะยังไม่เข้าใจสถานการณ์ แต่ความรู้สึกอันตรายกลุ่มนั้นกลับทำให้เขาตอบสนองกลับทันที
ฟิ้ว!
เทพโบราณหลัวเหมินแปลงเป็นประกายแสงหม่นยะเยือก กะพริบหลบไปข้างๆ
หลบไปได้ไม่ไกลเท่าไหร่ก็ถูกบีบให้ปรากฏตัวออกมา เขาร้องคำรามอย่างเจ็บปวด
วิชาดวงตาของจ้าวเฟิงแม่นยำถึงเพียงนั้น แทบจะปล่อยออกมาในชั่วพริบตา
ต่อให้ปฏิกิริยาตอบโต้ของเทพโบราณหลัวเหมินรวดเร็วเป็นอย่างมาก แต่วิญญาณของเขาก็ยังคงรับพลังเพลิงดวงตาอัสนีเทวะไปถึงแปดส่วน
ขณะเดียวกัน พวกเทพโบราณเสวียนหมัวพากันใช้วิชาดวงตา ทั้งยังเรียกหุ่นเชิดกลไกออกมาทำการโจมตีเทพโบราณหลัวเหมินอย่างดุเดือด
ฝั่งจ้าวเฟิงคนเยอะกว่า ไม่ให้โอกาสเทพโบราณหลัวเหมินได้หายใจ
หากเทพโบราณหลัวเหมินเลือกส่งข่าวออกไปในตอนนี้ ก็จะถูกวิชาดวงตาที่แข็งแกร่งทั้งหมดของฝ่ายตรงข้ามโจมตี อาจจะดับดิ้นอยู่ที่นี่ก็เป็นได้
“โล่เทวะว่างเปล่า!”
เทพโบราณหลัวเหมินฝืนประคองสภาพอาการบาดเจ็บของวิญญาณ จากนั้นโคจรเนตรมิติ สำแดงเกราะแสงสีขาวเลือนรางชั้นหนึ่งขึ้น
ครืน ตูม บึ้ม!
การโจมตีจากวิชาดวงตาของทุกคนที่กระทบไปบนนั้นล้วนถูกลดทอนเป็นชั้นๆ
แต่เหตุเพราะคนฝั่งเทพโบราณเสวียนหมัวค่อนข้างเยอะ ฝั่งที่ฝืนต่อไปไม่ไหวก่อนจึงเป็นเคล็ดวิชาลับป้องกันที่เทพโบราณหลัวเหมินรีบร้อนสำแดงออกมา
แต่ว่าตอนนี้เทพโบราณหลัวเหมินก็ทำอะไรได้ไม่ทัน เพราะหุ่นเชิดห้าตัวโจมตีเข้ามาแล้ว
“ออกมา!”
เทพโบราณหลัวเหมินเรียกหุ่นเชิดออกมาตัวหนึ่งเช่นเดียวกัน อีกทั้งพลังสูงถึงขั้นแปดสุดยอด
หลังทำทุกอย่างเสร็จสิ้น ความคิดของเทพโบราณหลัวเหมินก็เข้าไปในมิติเก็บของเพื่อเตรียมส่งข่าวทันที
ทว่าในตอนนี้ พลังที่ชวนให้หวาดกลัวกลุ่มหนึ่งก็แผ่ระลอกมาจากที่ไกลๆ
“ดาราทลายผืนดิน!”
วิชาดวงตาของจ้าวเฟิงโคจรขึ้นอีกครั้ง
‘ดาราทลายผืนดิน’ เดิมก็พึ่งพลังที่แข็งแกร่งหลากหลายประเภทกระทบซึ่งกันและกันจนก่อเป็นพลังมหาศาล
เมื่อ ‘วิชาพลังฟ้าประสานหนึ่ง’ ฝึกฝนถึงขั้นที่สอง พลังเสวียนอ้าวหลายๆ ด้านของจ้าวเฟิงแทบจะยกระดับขึ้นหนึ่งขั้น
พลังของวิชาดวงตาวิชานี้ยกระดับขึ้นมากที่สุด
ครืน บึ้ม!
ชั่วพริบตาเดียว พลังมหาศาลที่มืดหม่นผสมปนเประเบิดไปยังร่างของเทพโบราณหลัวเหมินทันที
การโจมตีของดาราทลายผืนดินทะลวงผ่านวัตถุและวิญญาณ ขัดจังหวะการส่งข่าวของเทพโบราณหลัวเหมินไปชั่วขณะ
ในขณะเดียวกันนี้เอง ร่างของจ้าวเฟิงกะพริบวูบไหวมาถึงข้างกายเทพโบราณหลัวเหมิน
ขวับ!
จ้าวเฟิงสะบัดแขนเสื้อเก็บเทพโบราณหลัวเหมินเข้าไปมิติข้างใน
“บัดซบ!”
รอจนเทพโบราณหลัวเหมินฟื้นคืนสติกลับมา เขาก็รู้ทันทีว่าเกิดอะไรขึ้น
“ตายเสียเถอะ!”
จ้าวเฟิงและพวกเทพโบราณเสวียนหมัวพลันปรากฏกายขึ้นที่นี่
ตอนนี้จ้าวเฟิงไม่ต้องกังวลเรื่องเทพโบราณหลัวเหมินจะส่งข่าวแล้ว
ชุดคลุมมิติคืออาวุธเทพระดับสุดยอด เมื่อรวมกับการควบคุมของจ้าวเฟิง จึงปิดกั้นโลกภายนอกอย่างสมบูรณ์แบบ
นอกเสียจากจ้าวเฟิงจะอนุญาต เทพโบราณหลัวเหมินก็ไม่มีทางแจ้งข่าวผ่านมิติแห่งนี้ได้เลย!
………………………………


[Go To Next Chapter]( ./183.md)