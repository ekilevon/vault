##บทที่ 1560: สังหารราชาเทพติดต่อกัน
จ้าวเฟิงปลดปล่อยกระบวนท่าโจมตีในพริบตา ทำให้ผู้อาวุโสผมฟ้าไม่มีแรงต้านทาน
ราชาเทพทุนซื่อที่อยู่ด้านหลังก็ตะลึงงันเช่นกัน ต่อให้เป็นเขายามที่มีชีวิต เมื่อต้องเผชิญหน้ากับการโจมตีระดับนี้ก็ยากจะรับมือได้
“ฝันไปเถอะ!”
ราชาเทพทุนซื่อตะโกนกร้าว ก่อนจะพุ่งออกมา
“กลืนฟ้าเก็บดิน!”
ราชาเทพทุนซื่อโคจรพลังเทพ สำแดงเคล็ดวิชาที่ทรงพลัง
ทันใดนั้น อากาศเหนือผู้อาวุโสผมฟ้าปรากฏระลอกน้ำวนที่เป็นดั่งปากยักษ์ มันดูดซึม ฉุดดึงพลังในธรรมชาติทั้งหมดแถวนั้นอย่างรุนแรง
ราชาเทพทุนซื่อรู้ว่าจ้าวเฟิงรวดเร็วอย่างยิ่ง แถมยังครอบครองอาวุธบรรพชนเทียมทะยานฟ้า
ถ้าหากเขาจู่โจมจ้าวเฟิงอาจไม่ได้ผลอะไรมากนัก
ดังนั้นเขาจึงใช้เคล็ดวิชากลืนนภาดูดกลืนการโจมตีรอบกายผู้อาวุโสผมฟ้า ลดทอนพลานุภาพการโจมตีลงไป
ในฐานะที่ผู้อาวุโสผมฟ้าเป็นกายวัฏสงสาร ขอแค่ไม่ถูกปลิดชีพอย่างรวดเร็ว ก็สามารถฟื้นคืนชีพกลับมาได้ นี่เป็นจุดที่พิสดารของกายวัฏสงสาร
จ้าวเฟิงโคจรดวงตาซ้าย จ้องผู้อาวุโสผมฟ้า คนผู้นี้จะต้องตาย ไม่เช่นนั้นรับมือกับราชาเทพสองคนจะลำบากเอาการ
เมื่อเจอการโจมตี ‘หัตถ์ปิดฟ้า’ และยังมีเนตรอัสนีบริสุทธิ์ รวมไปถึง ‘คมดาบมิติ’ ที่อาวุธบรรพชนเทียมปลดปล่อยออกมา ร่างกายของผู้อาวุโสผมฟ้าแหลกสลายไประดับหนึ่งแล้ว เหลือกายเพียงส่วนน้อยเท่านั้น
แต่ปากยักษ์กลืนนภาด้านบนสร้างแรงฉุดดึงรุนแรง ดูดกลืนพลังโจมตีในฟ้าดินอย่างบ้าคลั่ง ทำให้การโจมตีของจ้าวเฟิงอ่อนแรงลงไปเรื่อยๆ
หากเป็นเช่นนี้ต่อไป การโจมตีต่อเนื่องของจ้าวเฟิงก็อาจสังหารผู้อาวุโสผมฟ้าไม่ได้
“ตายซะ!”
ดวงตาซ้ายจ้าวเฟิงจ้องเขม็ง พลังมายาดั้งเดิมทะลักล้น ดวงตาซ้ายที่เดิมเป็นประกาย พลันแผ่สีสันมายาออกมาหลายต่อหลายชั้น
ภาพเหตุการณ์นี้ดึงดูดความสนใจของคนที่สู้รบอยู่รอบบริเวณ สีสันเหล่านั้นช่างสวยงามจริงๆ
“เนตรเทพมายาทำลายล้าง!”
ความคิดที่แน่วแน่เกิดขึ้น ภาพในครรลองสายตาของจ้าวเฟิงเกิดการเปลี่ยนแปลง
สีสันของทั้งโลกมายาเกาะกลุ่มรวมกันไปยังร่างที่ขาดวิ่นของผู้อาวุโสผมฟ้า ทุกสิ่งรอบตัวเหมือนกลายเป็นสีขาวดำ มีเพียงแค่สีสันหลากสีที่ดึงดูดสายตาที่สุด
ปัง~
ทว่าทันใดนั้น สีสันพร่างพราวเป็นประหนึ่งฟองน้ำ แตกสลายโดยพลัน และผู้อาวุโสผมฟ้าก็หายไปพร้อมกัน
ภายในเรือรบสีทองดำ เนตรสังสารวัฏของผู้คุมกฎโย่วสัมผัสได้ทันที
กายวัฏสงสารขั้นราชาเทพเดิมทีจัดการยากนัก แต่เมื่อครู่จ้าวเฟิงสังหารกายวัฏสงสารขั้นราชาเทพของเขาไปแล้ว
ต้องรู้ว่า ถึงจะเป็นราชาเทพชั้นยอดก็ไม่อาจสังหารราชาเทพทั่วไปจนสิ้นซากในพริบตาแบบนั้น แต่จ้าวเฟิงทำได้
“อ๊าก! จ้าวเฟิง…”
ราชาเทพทุนซื่อสีหน้าบ้าคลั่ง คำรามอย่างโหดเหี้ยม พลานุภาพชวนเขย่าขวัญ
ตอนที่เจอกับจ้าวเฟิงก่อนนี้ เขาคิดไปเองว่าตนแข็งแกร่งมากกว่าแน่ แต่สุดท้ายไม่สามารถกลืนกินพลังดั้งเดิมของจ้าวเฟิงได้ จึงทำได้เพียงยอมรับความพ่ายแพ้ไป
แต่ในตอนนี้ เวลาผ่านไปหลายปี เขาร่วมมือกับราชาเทพอีกคนหนึ่งกลับทำอะไรจ้าวเฟิงไม่ได้
ที่น่าตลกก็คือ ผู้อาวุโสผมฟ้าถูกจ้าวเฟิงสังหาร แต่เขาไม่สามารถขัดขวางได้เลย
“ตายซะ!”
ราชาเทพทุนซื่อตะโกนเสียงดัง สะบัดมือส่งระลอกแสงอึมครึมราวฝนห่าใหญ่ออกไป
พลังกลุ่มนี้เขาเพิ่งกลืนเข้าไปเมื่อครู่ ภายในนั้นยังแฝงไปด้วยพลังสังหารต่างๆ ของจ้าวเฟิง พลานุภาพจึงไม่ธรรมดา
เปรี๊ยะ~
จ้าวเฟิงกระตุ้นทะยานฟ้า กลายเป็นระลอกแสงสีเงินสายหนึ่งบินหนีไปอย่างรวดเร็ว
“ตอนนี้อยู่ในศึกใหญ่ ราชาเทพทุนซื่อสามารถดูดรับพลังรอบบริเวณได้ พลังแท้จริงเพิ่มขึ้นมาก!”
จ้าวเฟิงวิเคราะห์อย่างมีเหตุมีผล
ถึงแม้ตอนแรกราชาเทพทุนซื่อจะยอมแพ้ต่อหน้าเขา แต่นั่นเพราะไม่สามารถกลืนกินพลังมายาดั้งเดิมได้ พลังจึงถูกจำกัด
แต่ในสนามรบกว้างใหญ่เช่นนี้ ราชาเทพทุนซื่อสามารถกลืนกินพลังได้ตามอำเภอใจ กำลังรบแกร่งกล้า บวกกับเป็นกายวัฏสงสาร จ้าวเฟิงยากจะทำลายเขาเหมือนที่สังหารผู้อาวุโสผมฟ้า
แต่วิธีการก็ยังพอมีอยู่
พวกฝืนชะตาฟ้าครอบครองกายวัฏสงสารจำนวนมาก จุดนี้พันธมิตรเนตรเทพเจ้ารู้มานาน พวกผู้ทรงภูมิเองก็คิดวิธีรับมือได้แล้ว
เห็นเพียงในสนามรบไม่ไกล มีบุรุษหนุ่มชุดขาว มือข้างหนึ่งถือพัด ส่วนอีกมือหนึ่งถือแผ่นค่ายกลสีดำ
คนผู้นี้ก็คือถังไป๋ที่จ้าวเฟิงรู้จักตอนอยู่ในมหาสมุทรเพลิงสวรรค์
ยามนี้ถังไป๋ทะลวงผ่านจอมเทพขั้นสองได้นานแล้ว และไปถึงขั้นสองสุดยอด พลังไม่สามารถประมาทได้
หลังจากที่แดนศักดิ์สิทธิ์ชีวิตเรียกรวมพล ‘แดนศักดิ์สิทธิ์ผนึกเทพ’ ก็รีบเดินทางมารวมตัวด้วย
“ผนึก!”
ถังไป๋ตบลงบนแผ่นค่ายกลสีดำ อักขระสีขาวจำนวนมากพวยพุ่งออกมาทันที ก่อนจะรวมตัวเป็นโซ่หลายเส้น พุ่งทะลวงไปด้านหน้า
ไม่ไกลเท่าไหร่นัก กายวัฏสงสารผู้หนึ่งกำลังโรมรันอยู่กับสมาชิกแดนศักดิ์สิทธิ์
แต่ฉับพลันนั้น โซ่อักขระสีขาวสุกสกาวหลายเส้นหมุนวนออกมา
“นี่มัน…อะไรกัน?”
สีหน้ากายวัฏสงสารเปลี่ยนไปเล็กน้อย ดิ้นรนสุดกำลัง แต่กลับพบว่าพลังของตนเองถูกจำกัดเอาไว้อย่างหนัก อ่อนแรงไปเรื่อยๆ
“เก็บ!”
ถังไป๋กระตุ้นแผ่นค่ายกล โซ่อักขระขาวแวววาวหดกลับทันที
แต่กายวัฏสงสารร่างนั้นก็ถูกดึงกลับเข้ามาในแผ่นค่ายกลสีดำด้วย
“ขอบคุณมาก!”
ชายที่ต่อสู้กับกายวัฏสงสารร่างนั้น เมื่อกล่าวขอบคุณแล้วก็พุ่งออกไปต่อสู้อีกครั้ง
เผ่าผนึกเทพชำนาญวิชาผนึก ผนึกฟ้าผนึกดินผนึกเทพ
เมื่อวิชาผนึกพวกเขาผสานเป็นหนึ่งเดียวกับค่ายกลของพวกผู้ทรงภูมิแล้ว จึงกลายเป็นวิชาผนึกที่แข็งแกร่งมากขึ้น และสามารถรับมือกับกายวัฏสงสารที่ไม่สูญสลายได้
“สหายจ้าวหรือ?”
ถังไป๋หันมามองจ้าวเฟิงที่อยู่อีกฟาก
เมื่อครู่นี้เขาได้ยินเสียงของจ้าวเฟิง
“ราชาเทพทุนซื่อ ไม่ใช่คนที่ข้าจะรับมือได้!”
ถังไป๋ปรายตามองราชาเทพทุนซื่อที่ไล่ล่าจ้าวเฟิงไม่ปล่อย สีหน้าไม่ค่อยสู้ดีนัก แต่ตัวเขาเองก็ทะยานไปอย่างรวดเร็ว
ในเวลาเดียวกัน ผู้แข็งแกร่งแดนศักดิ์สิทธิ์ผนึกเทพส่วนหนึ่งแถวนั้นก็ไปรวมตัวกันด้วย
จะรับมือกับราชาเทพผู้หนึ่ง ถังไป๋เพียงคนเดียวย่อมไม่เพียงพอ
“ข้าสั่งให้ไสหัวไปซะ!”
ราชาเทพทุนซื่อก็เห็นอะไรไม่ชอบมาพากล จึงตะเบ็งเสียง ปลดปล่อยพลานุภาพสะเทือนฟ้า ลมพายุสีดำรุนแรงพุ่งออกไปรอบบริเวณ
ด้วยพลังราชาเทพชั้นยอดของเขา สามารถสังหารจอมเทพขั้นหนึ่งขั้นสองได้ง่ายดายอยู่แล้ว
“ฝันไปเถอะ!”
ใบหน้าจ้าวเฟิงเย็นชา
กำลังรบคนพวกนี้ไม่ได้สูงส่ง แต่มีวิชาสามารถควบคุมกายวัฏสงสารได้
“เปลี่ยนมายา!”
ดวงตาซ้ายของจ้าวเฟิงหมุนวนไม่หยุด ควันแสงมายาลอยออกมา แทรกตัวเข้าไปในอากาศ
สิ่งของทั้งหมดค่อยๆ ถูกปกคลุมด้วยสีสันมายาชั้นหนึ่งโดยมีจ้าวเฟิงเป็นจุดศูนย์กลาง ส่องแสงเรืองรองประหนึ่งภาพมายาของสรวงสรรค์
เมื่อตกอยู่ภายใต้ภาพลวงตา ราชาเทพทุนซื่อรู้สึกอ่อนเรงลงทันที พลานุภาพของราชาเทพชั้นยอดกลุ่มนั้นถูกจ้าวเฟิงทำลายไป
“มาไม้นี้อีกแล้วหรือ?”
ราชาเทพทุนซื่อหน้าเปลี่ยนสี
ตอนนั้นเขาถูกกระบวนท่านี้ของจ้าวเฟิงเล่นงานจนต้องขอยอมแพ้มาแล้ว
แต่สถานภารณ์ในตอนนี้ต่างออกไป กระบวนท่านี้ไม่มีผลอะไรกับเขาแล้ว
“กลืนกิน!”
ราชาเทพทุนซื่อตะโกน ในรัศมีแสนลี้ จู่ๆ ก็มีหลุมดำจำนวนสิบอันปรากฏขึ้น
เขาไม่สามารถกลืนกินพลังมายาดั้งเดิมของจ้าวเฟิง แต่ก็สามารถกลืนกินพลังเทพของราชาเทพคนอื่น
“ลงมือ!”
ใบหน้าจ้าวเฟิงราบเรียบนิ่งเฉย แค่นเสียงต่ำ
“สังหาร!”
จ้าวเฟิงโคจรพลังความคิด เป้าหมายรวมอยู่ที่ร่างราชาเทพทุนซื่อ
พลังในร่างราชาเทพทุนซื่อแตกสลายออกไปอย่างช้าๆ
ในเวลาเดียวกัน คนจากแดนศักดิ์สิทธิ์ผนึกเทพแถวนั้นก็กระตุ้นแผ่นค่ายกลในมือ
เปรี๊ยะ~
โซ่อักขระหลายสิบเส้นพุ่งออกมอย่างรวดเร็ว และเกี่ยวกระหวัดรัดรั้งร่างราชาเทพทุนซื่อเอาไว้
ทันใดนั้น พลังของราชาเทพทุนซื่อก็ผนึกลงด้วยพลังที่แข็งแกร่งเอาการ
“อาศัยเพียงแค่พลังเล็กน้อยพวกนี้ของพวกเจ้า ก็คิดจะมารับมือข้ารึ?”
ใบหน้าราชาเทพทุนซื่อเรียบนิ่ง คำรามอย่างโหดเหี้ยม
โครม!
ฉับพลันนั้น ในร่างราชาเทพทุนซื่อก็ระเบิดพลังที่แข็งกล้าออกมา
นี่คือพลังที่เขาดูดกลืนมาจากสนามรบรอบบริเวณเมื่อครู่
พายุมังกรดำสาดซัดออกจากร่าง หมุนวนรอบร่างราชาเทพทุนซื่อ ทุกอย่างรอบกายเขาพลันปริร้าวออก จนผลลัพธ์ของการผนึกสลายไป
“เจ้าจงตายอย่างสงบเถอะ!”
จ้าวเฟิงจ้องเขม็ง แสงอัสนีในดวงตาซ้ายทอประกาย
โครม เปรี้ยง!
ตราผนึกกระบี่อัสนีเทวะบริสุทธิ์สายหนึ่งระเบิดใส่ร่างบริสุทธิ์ราชาเทพ
มันปลดปล่อยพลังมหาศาล ทำลายร่างวิญญาณราชาเทพอย่างหนักหน่วง จนทำให้ร่างของเขาแข็งค้างไป
ในเวลาเดียวกัน คนจากแดนศักดิ์สิทธิ์ผนึกเทพก็ทำโจมตีอีกครั้ง โซ่อักขระยืดยาวออกมา รัดรั้งร่างราชาเทพทุนซื่อเอาไว้
“คิดจะขังข้าเรอะ!”
ราชาเทพทุนซื่อดิ้นรนไม่หยุด
ในรัศมีหลายแสนลี้ปรากฏน้ำวนสีดำขึ้น กลืนกินเอาพลังในสนามรบอีกครั้ง
“ราชาเทพทุนซื่อผู้นี้รับมือยากเย็นนัก ต่อให้พวกเราผนึกพลังของเขา เขาก็สามารถกลืนกินพลังจากที่อื่นมาได้อยู่ดี!”
ใบหน้าถังไป๋ซีดเผือดเล็กน้อย
หนำซ้ำรอบบริเวณยังมีผู้แข็งแกร่งคนอื่นๆ จากพวกฝืนชะตาฟ้าตรงเข้าไปสถานที่แห่งนั้น เพื่อมาให้ความช่วยเหลือ ราชาเทพทุนซื่อ
“พื้นที่แถวนี้ต้องขึ้นอยู่กับข้า!”
สีหน้าจ้าวเฟิงค้างแข็ง โคจรพลังความคิด
ขอบเขตการกลืนกินของราชาเทพทุนซื่ออยู่ในอาณาเขตเปลี่ยนมายาของจ้าวเฟิงพอดี
“ทำลาย!”
พลังความคิดโคจร พลังประหลาดที่ไม่สามารถขัดขวางและยากจะคาดเดาก็ระเบิดออก ปกคลุมรอบบริเวณ
แล้วน้ำวนสีดำหายไปทีละอัน
“เป็นไปได้อย่างไร?”
ราชาเทพทุนซื่อตื่นตระหนกอย่างมาก
เดิมตัวเขาเองถูกลดทอนพลังจากเปลี่ยนมายาและการผนึกจากเผ่าผนึกเทพ พลังลดลงไปแค่ระดับขั้นเดียว
แต่เขายังสามารถดูดกลืนพลังอื่นๆ มาใช้เพื่อระเบิดการโจมตีที่ทรงพลัง และดิ้นรนหนีออกมาได้
ทว่าในตอนนี้เขาไม่สามารถจะดูดกลืนได้แล้ว
“ดีจริง!”
ในใจถังไป๋นึกยินดี เขาเผาผลาญพลังเทพ ปลดปล่อยเคล็ดวิชาผนึกเทพ กระตุ้นแผ่นค่ายกลในมือ
“ต้องรีบทำลายวิชาปิดผนึกเหล่านี้!”
ราชาเทพทุนซื่อตะโกนอย่างร้อนรน
พวกที่มาช่วยราชาเทพทุนซื่อก็ลงมือพอดี โดยมีเป้าหมายเป็นคนจากแดนศักดิ์สิทธิ์ผนึกเทพ
“ข้าบอกแล้วว่าพื้นที่ตรงนี้ขึ้นอยู่กับข้า!”
น้ำเสียงเย็นชากดต่ำของจ้าวเฟิงดังมาอีกครั้ง
เมื่อโคจรพลังความคิดในพื้นที่เปลี่ยนมายา ร่างของฟากศัตรูก็หายไปอย่างช้าๆ
เมื่อเผชิญหน้ากับทั้งหมดนี้ พวกเขาก็ไม่มีแรงจะต้านทานใดๆ มีแต่ต้องตายอย่างหวาดกลัว
“ไม่…”
จอมเทพขั้นสามคนหนึ่งดิ้นรนสุดแรง แต่ทำแบบนี้ก็เป็นเพียงการเผชิญหน้ากับความกลัวมากขึ้นก็เท่านั้น
พลังเนตรเทพเจ้าของจ้าวเฟิงแข็งแกร่งขึ้นทุกที ผู้แข็งแกร่งในระดับเดียวกันจะต้านทานวิชาดวงตามายาของเขาได้อย่างไรกัน
จนในที่สุด ร่างจอมเทพขั้นสามผู้นี้ก็สลายหายไปในอากาศ
“แข็งแกร่งเกินไปแล้ว!”
“แปลกประหลาดเหลือเกิน!”
สมาชิกเผ่าผนึกเทพจำนวนมากตกตะลึง ใบหน้าเต็มไปด้วยความตื่นตระหนก
ส่วนราชาเทพทุนซื่อเองก็ค่อยๆ สูญเสียพลังที่จะต่อต้านไป
ในพื้นที่ของเปลี่ยนมายา กำลังรบของจ้าวเฟิงแข็งแกร่งอย่างยิ่ง แล้วยังมีวิชาผนึกของเผ่าผนึกเทพ ราชาเทพทุนซื่อจึงทำได้เพียงยอมรับความพ่ายแพ้เท่านั้น
หลังจากที่พลังของราชาเทพทุนซื่อค่อยๆ อ่อนแอลงไปแล้ว จ้าวเฟิงก็รวบรวมเอาพลังบริสุทธิ์จำนวนมหาศาล ปลดปล่อยหัตถ์ปิดฟ้าเพื่อสังหารอีกฝ่าย
ตั้งแต่นั้นก็มีราชาเทพสองคนตายลงด้วยน้ำมือของจ้าวเฟิงไปแล้ว
ตอนนี้จ้าวเฟิงลอบโคจรดวงตาซ้ายเล็กน้อย มองออกไปยังพื้นที่กว้างไกลเบื้องหน้า
ที่นั่น การต่อสู้ระหว่างนายเหนือหัวทั้งหลายและเจ้าสวรรค์ทำให้ทั้งดินแดนเทพรกร้างต้องตกตะลึง!
................................


[Go To Next Chapter]( ./417.md)