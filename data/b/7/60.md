##บทที่ 1204: โด่งดังในพริบตา
หากไม่มีใครขึ้นไปบนยอดเขาได้ การทดสอบรอบนี้ก็จะไม่มีทางจบลง นอกเสียจากทุกคนจะยอมแพ้ออกจากกระดานหินแห่งนี้ไปเอง
จ้าวเฟิงนั่งขัดสมาธิที่ตีนเขา ภายนอกดูไปแล้วเหมือนกำลังฝึกฝน บรรลุเสวียนอ้าวมิติ แต่แท้จริงแล้วเขาแบ่งความคิดบางส่วนไปสังเกตทุกคนที่กำลังขึ้นเขาอยู่
ด้วยพลังของดวงตาเทพเจ้า จากท่าทีของคนเหล่านี้ จ้าวเฟิงก็สามารถคาดคะเนได้ว่าตัวเองสามารถไปได้ถึงไหน
ยามนี้ ปฐมเทพคงหยวนนำทุกคนไปไกล
ตัวเขามีพลังแข็งแกร่งเป็นอย่างมาก มีกลวิชาเยอะนัก การต้านทานแรงดึงดูดไม่เป็นปัญหาเลย อีกทั้งเขายังใช้พลังเสวียนอ้าวเวลาลดความเร็วของขั้นบันไดที่เคลื่อนถอยหลัง ความก้าวหน้าเด่นชัดที่สุด กลายเป็นผู้ที่ทุกคนต้องแหงนหน้ามอง
ผู้ที่อยู่สูงอันดับสองคือเทพแท้จริงขั้นสี่ของแดนศักดิ์สิทธิ์มิติ
รองลงมาคือเทพแท้จริงขั้นสามคนหนึ่ง ระดับพลังฝึกตนของเขาค่อนข้างต่ำ แต่พลังพรสวรรค์แข็งแกร่งมาก
และหลังจากนั้นก็คือผู้แข็งแกร่งที่ฝึกกายคนนั้น เขาทะยานขึ้นไปโดยอาศัยพลังกายที่แข็งแกร่งและจิตใจตั้งมั่นไม่ยอมแพ้
แน่นอน ตำแหน่งของเขาเปลี่ยนแปลงขึ้นลงอยู่ตลอด
เทียบกับคนเหล่านี้แล้ว ถึงแม้เสี่ยวหลิงจะเป็นเทพแท้จริงขั้นสี่ แต่กลับไม่โดดเด่น
“พลังฝึกตนสูงไม่ได้หมายความว่าจะได้เปรียบ สิ่งที่สำคัญคือพลัง กลวิชา จิตใจ ปัจจัยอื่นๆ เหล่านี้”
จ้าวเฟิงสังเกตทุกคน สรุปสถานการณ์อยู่ตลอด
“ในหมู่คนเหล่านี้ ปฐมเทพคงหยวนพลังแข็งแกร่ง พรสวรรค์ล้ำเลิศ มีความเป็นไปได้มากที่สุดว่าจะไปถึงยอดเขา!”
จ้าวเฟิงสังเกตปฐมเทพคงหยวนเป็นพิเศษ
เสวียนอ้าวเวลาของปฐมเทพคงหยวนและจ้าวเฟิงต่างเป็นขั้นที่หนึ่งทั้งสิ้น แต่ด้านการใช้เสวียนอ้าวเวลา จ้าวเฟิงยังสู้ไม่ได้
ในยามนี้ ปฐมเทพคงหยวนตั้งสมาธิใช้พลังเสวียนอ้าวเวลาลดความเร็วการเคลื่อนถอยหลังของขั้นบันได จ้าวเฟิงย่อมต้องศึกษาให้ดีๆ
“หากข้าสามารถควบคุมเสวียนอ้าวเวลาได้ดั่งปฐมเทพคงหยวน ลดความเร็วการเคลื่อนถอยหลังของขั้นบันไดได้เช่นนี้ ข้าก็อาจจะนำหน้าคนที่เหลือได้!”
จ้าวเฟิงศึกษาไปพลาง ประเมินไปพลาง
“เอ๋? ออกจะแปลกๆ!”
จู่ๆ จ้าวเฟิงลืมตาขึ้น จับจ้องไปยังปฐมเทพคงหยวน
เนิ่นนานหลังจากนั้น สีหน้าของเขาก็ค่อยๆ ผ่อนคลายลง
“เป็นเช่นนี้นี่เอง บันไดเคลื่อนถอยหลังเพราะอภินิหารของมิติ ส่วนปฐมเทพคงหยวนใช้พลังเสวียนอ้าวเวลาหักล้างกับเสวียนอ้าวมิติในบันไดบางส่วน จึงทำให้ความเร็วในการเคลื่อนถอยหลังของบันไดลดลง!”
ดวงตาของจ้าวเฟิงส่องประกายทันใด
เพราะว่าเสวียนอ้าวมิติรอบด้านของที่นี่ชัดเจนเป็นอย่างมาก จึงปกปิดฤทธิ์ของมิติในขั้นบันไดไป
จุดนี้เกรงว่าแม้แต่ปฐมเทพคงหยวนก็หาไม่พบ เขาจะต้องคิดว่าเป็นคุณลักษณะพิเศษของเสวียนอ้าวเวลา ทำให้บันไดถอยหลังช้าลง
หากปฐมเทพคงหยวนค้นพบจุดนี้ ด้วยเสวียนอ้าวมิติขั้นที่สี่รวมกับเสวียนอ้าวเวลาขั้นที่หนึ่งของเขา หากหักล้างพลังเสวียนอ้าวในขั้นบันไดอย่างเต็มพลัง จะขึ้นถึงยอดเขาก็ไม่ใช่เรื่องยากอะไรเลย
แต่ว่า คนที่อยู่ในสถานการณ์มักมองไม่เห็น ผู้อยู่นอกสถานการณ์มักมองทะลุปรุโปร่ง นี่ก็คือหลักเหตุผลนี้
ปฐมเทพคงหยวนยโสหยิ่งทะนง ใจคิดแต่จะปีนให้ถึงยอดเขา จะคิดถึงจุดนี้ได้เสียที่ไหนกัน
“จริงๆ ด้วย กุญแจสำคัญของรอบนี้ก็ยังอยู่ที่เสวียนอ้าวเวลา!”
จ้าวเฟิงจัดการกับความคิด
ใช้เสวียนอ้าวมิติหักล้างเสวียนอ้าวมิติในขั้นบันได ก็จะลดความเร็วในการเคลื่อนถอยหลังของบันไดได้
แน่นอน ถ้าใช้พลังเสวียนอ้าวชนิดอื่นก็ได้เช่นกัน เพียงแต่ว่าผลลัพธ์ดีไม่สู้เสวียนอ้าวมิติ เพราะเสวียนอ้าวมิติในที่แห่งนี้จะเพิ่มขึ้น พลังแข็งแกร่งขึ้น
“เสวียนอ้าวมิติของข้าเป็นเพียงแค่ขั้นที่สองเท่านั้น เสวียนอ้าวเวลาก็เป็นเพียงแค่ขั้นที่หนึ่ง คิดอยากจะไปให้ถึงยอดก็ยังคงลำบากอยู่!”
คิ้วของจ้าวเฟิงขมวดเล็กน้อย
หากจ้าวเฟิงใช้วิธีนี้ แล้วไปยังยอดเขาในชั่วพริบตาไม่ได้
ทุกคนที่นี่ก็จะรู้วิธีนี้กันหมด รวมทั้งปฐมเทพคงหยวนด้วย ถึงตอนนั้น ปฐมเทพคงหยวนก็อาจจะทำตามวิธีนี้ และไปจนถึงยอดเขาได้
“แต่หากข้าไม่รีบลงมือ ไม่ช้าก็เร็วปฐมเทพคงหยวนคงคิดวิธีนี้ได้อยู่ดี!”
แววตาของจ้าวเฟิงคร่ำเคร่งเล็กน้อย
ปฐมเทพคงหยวนไม่ได้โง่ เพียงแค่ทะนงตนมากไปเท่านั้น
ทันใดนั้น ดวงตาของจ้าวเฟิงก็ฉายประกายแสงวาบผ่าน
พรึ่บ!
ของล้ำค่าสำหรับฝึกฝนมากมายปรากฏขึ้นเบื้องหน้าของจ้าวเฟิง ผลึกเทพสีทองหนึ่งก้อน เขาสัตว์ยักษ์เพลิงทองหนึ่งอัน
จากนั้นจ้าวเฟิงก็เริ่มฝึกฝน ‘วิชาวายุอัสนีห้าสาย’
“หืม? นายท่านฝึกฝนที่นี่?”
มังกรวารีล้างโลกาไร้ซึ่งคำพูดทันที เขาสงสัยกระทั่งว่าจ้าวเฟิงยอมแพ้การชิง ‘ชุดคลุมมิติ’ ไปแล้ว
“นั่นมันผลึกเทพสีทอง เขาทองของหนูเพลิงเขาทอง แล้วยังมีบุปผาเพลิงตะวัน…”
ผู้แข็งแกร่งจำนวนไม่น้อยที่กำลังขึ้นไปยังยอดเขาเห็นทรัพยากรล้ำค่าลอยอยู่เบื้องหน้าจ้าวเฟิง ก็เกิดความรู้สึกละโมบขึ้นทันใด
“แย่แล้ว!”
ผู้แข็งแกร่งคนหนึ่งเผลอใจลอยในช่วงเวลาสำคัญ ถูกแรงดึงดูดบีบอัดทันที
ตึง ตึง!
ผู้แข็งแกร่งคนนี้ถอยหลังไปหลายสิบก้าว ถึงจะสามารถทรงตัวได้มั่น
บนเขาสีขาว ไม่ใช่แค่เขาคนเดียวเท่านั้นที่เหม่อลอยเพราะเรื่องนี้
คนที่เหลือทั้งหมดล้วนได้รับผลกระทบเพราะของล้ำค่ามากมายที่อยู่ๆ จ้าวเฟิงก็หยิบออกมา ไม่เว้นแม้กระทั่งปฐมเทพคงหยวน
“รอให้ข้าได้ ‘ชุดคลุมมิติ’ มา ก็จะเป็นวันตายของเจ้า!”
ปฐมเทพคงหยวนพูดอย่างเย็นชา
การต่อสู้ของเนตรข้ามนภา ปฐมเทพคงหยวนแพ้ให้กับจ้าวเฟิง ในยามที่เขารู้ถึงตัวตนที่แท้จริงของอีกฝ่าย จิตแห่งการต่อสู้ของเขาก็สั่นคลอน
ปฐมเทพคงหยวนไม่ยอมให้ตัวเองพ่ายแพ้มดปลวกที่อ่อนแอ ดังนั้นเขาจะต้องสังหารจ้าวเฟิงด้วยมือของตัวเอง แก้ปมนี้ให้ได้
“เฮ้อ ท่าทางชุดคลุมมิติจะถูกปฐมเทพเอาไปเสียแล้ว!”
มังกรวารีล้างโลกาทอดถอนใจ ฟื้นฟูบาดแผลต่อไป
เวลาไหลผ่านไปอย่างช้าๆ การทดสอบยังคงดำเนินต่อ
ในชั่วขณะหนึ่ง มังกรวารีล้างโลกาก็พลันรู้สึกว่าข้างกายมีกลิ่นอายมหาศาลที่ล้ำลึกอิ่มเอิบไหลทะลักมา
“เคล็ดวิชาของนายท่านทะลวงขั้นแล้วรึ?”
สีหน้าของมังกรวารีล้างโลกาตะลึงไปเล็กน้อย
แต่ว่า เคล็ดวิชาทะลวงขั้นเล็กๆ ได้ขั้นเดียว ก็เปลี่ยนแปลงอะไรไม่ได้หรอกกระมัง
ฟู่!
จ้าวเฟิงลุกยืนขึ้น มุมปากยกขึ้นเล็กน้อย
“เอาเสวียนอ้าวเวลามาใช้กับตัวเอง สามารถเพิ่มความเร็วในการฝึกฝน!”
จ้าวเฟิงสัมผัสได้ถึงความแข็งแกร่งของเสวียนอ้าวเวลาแล้ว
เมื่อครู่เขาใช้ของล้ำค่าธาตุทองมหาศาล ทะลวง ‘วิชาวายุอัสนีห้าสาย’ ถึงขั้นที่สิบเอ็ด...ห้าธาตุกลับเป็นหนึ่ง
ในเมื่อก่อนหน้านี้ จ้าวเฟิงสามารถผันเปลี่ยนห้าธาตุได้แล้ว การทะลวงขั้นก็ไม่ใช่เรื่องยากอะไร
ตึง ตึง!
จ้าวเฟิงก้าวไปยังบันไดทันที
“นายท่านจะลงมือแล้วรึ?”
ถึงแม้มังกรวารีล้างโลกาไม่คิดว่าจ้าวเฟิงจะสามารถเอาชนะปฐมเทพคงหยวนได้ แต่ในใจเขากลับคาดหวังเอาไว้บ้าง
“เอ๋? ข้านึกว่าเจ้าเด็กนั่นจะไม่กล้าขึ้นมาแล้วเสียอีก!”
ผู้แข็งแกร่งของแดนศักดิ์สิทธิ์มิติคนหนึ่งหัวเราะพูดขึ้นอย่างอดไม่ได้
“ไม่รู้จักประมาณตน!”
ปฐมเทพคงหยวนพูดเสียงเย็นชา
ตุบ! ตุบ! ตุบ!
จ้าวเฟิงก้าวออกไปหลายสิบก้าวติดๆ กัน การควบคุมจากแรงดึงดูดอันไร้รูปร่างทำให้เขารู้สึกกดดันเล็กน้อย
‘แรงดึงดูด ข้าก็มีเหมือนกัน!’
พลังแรงดึงดูดกลุ่มหนึ่งทะลักออกมาจากในร่างกายของจ้าวเฟิง ต้านทานกับแรงดึงดูดในขั้นบันได
ตึง ตึง~
ความเร็วของจ้าวเฟิงดุจวายุ เคลื่อนไปข้างหน้าบนขั้นบันไดอย่างรวดเร็ว
หลังจากที่ไปข้างหน้าร้อยก้าวแล้ว ความเร็วของเขาก็เริ่มลดลง
“บุก!”
จ้าวเฟิงตะโกน ร่างกายพลันขยายขึ้นหลายส่วน
วู้ม แซ่ด แซ่ด!
เส้นแสงสว่างเจิดจ้าและสมจริงจากอัสนีห้าสีกระจายไปทั่วร่างของจ้าวเฟิง
จ้าวเฟิงในตอนนี้ดุจภูเขาอัสนีห้าสีลูกหนึ่ง แก่นแท้พลังสะท้านฟ้า
ตึง~
ความเร็วของจ้าวเฟิงเพิ่มขึ้นอีกครั้ง โคจรพลังเทพห้าธาตุรุดหน้าไปอย่างไม่เกรงกลัวอะไรทั้งสิ้น
คนที่ขึ้นเขามาได้มีทั้งหมดแปดคน ตอนนี้มีคนหนึ่งถูกจ้าวเฟิงแซงหน้าไปแล้ว
ไม่นานนัก คนที่สองก็ถูกจ้าวเฟิงแซง!
“คนคนนี้พลังและร่างกายแข็งแกร่งยิ่งนัก!”
ผู้แข็งแกร่งที่ถูกจ้าวเฟิงแซงหน้าไปร้องอุทาน
ตึง! ตึง! ตึง!
ตอนจ้าวเฟิงแซงหน้าคนที่สามไป ในที่สุดความเร็วของเขาก็ลดลง
“แข็งแกร่งยิ่งนัก!”
สายตาของเสี่ยวหลิงจับจ้องไปยังจ้าวเฟิง พูดออกมาได้แค่คำนี้
“เด็กน้อย ที่นี่จะเป็นจุดจบของเจ้า!”
ผู้แข็งแกร่งแดนศักดิ์สิทธิ์มิติที่อยู่สูงเป็นอันดับที่สี่ตะโกนอย่างโมโห
“งั้นรึ?”
จ้าวเฟิงอดหัวเราะขึ้นไม่ได้
“เสวียนอ้าวมิติ เสวียนอ้าวเวลา!”
จ้าวเฟิงโคจรพลังเสวียนอ้าวสองกลุ่ม กดลงไปบนขั้นบันได
ทันใดนั้น ความเร็วในการถอยหลังของขั้นบันไดใต้เท้าเขาก็ลดลง
“บุก!”
พลังเทพห้าธาตุของจ้าวเฟิงพุ่งไปข้างบนอีกครั้ง แซงหน้าเสี่ยวหลิงไป
ตึง! ตึง! ตึง!
จ้าวเฟิงเข้าใกล้ผู้แข็งแกร่งแดนศักดิ์สิทธิ์มิติที่หัวเราะเยาะเขาคนนั้นขึ้นเรื่อยๆ
“เป็นไปไม่ได้ เจ้าไม่มีทางแซงหน้าข้าได้!”
ผู้แข็งแกร่งจากแดนศักดิ์สิทธิ์มิติคนนี้ยืนตะลึงอยู่กับที่ ใบหน้าตื่นตกใจ
แต่ทว่า ในยามที่เขาพูดประโยคนี้ออกมา จ้าวเฟิงก็แซงหน้าเขาไปแล้ว
ขณะนี้ จ้าวเฟิงกลายเป็นคนที่อยู่สูงอันดับสี่บนยอดเขา
ตึง! ตึง! ตึง!
หลังจากโคจรเสวียนอ้าวมิติแล้ว ถึงแม้ว่าความเร็วของจ้าวเฟิงจะไม่สูง แต่ก็ไม่เคยหยุดลง
ผู้แข็งแกร่งอีกคนหนึ่งถูกเขาแซงไปอีก
ในยามนี้ เหนือจ้าวเฟิงเหลือเพียงแค่ปฐมเทพคงหยวนและเทพแท้จริงขั้นสี่ของแดนศักดิ์สิทธิ์มิติเท่านั้น
“ข้าเข้าใจแล้ว!”
ความเข้าใจในเสวียนอ้าวมิติของปฐมเทพคงหยวนลึกล้ำมาก
เขาเข้าใจกลวิธีเสวียนอ้าวมิติที่จ้าวเฟิงใช้ในชั่วพริบตา
วู้ม วู้ม!
ปฐมเทพคงหยวนโคจรเสวียนอ้าวมิติทันใด ระงับขั้นบันได ทำให้ความเร็วในการเคลื่อนถอยหลังของมันลดช้าลงไปมาก
“เป็นเช่นนี้นี่เอง!”
เทพแท้จริงขั้นสี่อีกคนหนึ่งก็เข้าใจแล้วเช่นกัน
ตึง ตึง ตึง!
ฝีเท้าของปฐมเทพคงหยวนเร็วขึ้นทันใด
“เสวียนอ้าวมิติของเจ้าอยู่แค่ขั้นที่สองเท่านั้น เจ้าไม่มีทางแซงข้าได้ ‘ชุดคลุมมิติ’ ต้องเป็นของข้า!”
ปฐมเทพคงหยวนลอกเลียนแบบวิธีของจ้าวเฟิง เข้าใกล้ยอดเขาไปอย่างรวดเร็ว
แต่เสี้ยวขณะต่อมา ปฐมเทพคงหยวนก็สัมผัสได้ถึงคลื่นพลังเสวียนอ้าวมหาศาลจากจ้าวเฟิง
“นี่มัน? เสวียนอ้าวหลากหลายชนิด!”
สีหน้าของปฐมเทพคงหยวนตื่นตะลึงเป็นอย่างยิ่ง
ตลอดมาจ้าวเฟิงสำแดงเพียงแค่เสวียนอ้าวมิติเท่านั้น ดังนั้นเขาจึงคิดว่าจ้าวเฟิงใช้เสวียนอ้าวมิติเป็นอย่างเดียว
แต่ในยามนี้ เสวียนอ้าวหลากหลายที่ล้อมรอบจ้าวเฟิงทำให้ปฐมเทพคงหยวนเกือบลืมทะยานขึ้นไป
“ข้าสัมผัสได้ว่าบนร่างของเขามีพลังเสวียนอ้าวอย่างน้อยๆ เจ็ดแปดชนิด นี่มันเป็นไปได้อย่างไรกัน?”
เบื้องหลังจ้าวเฟิง คนจำนวนไม่น้อยพูดอย่างตกใจ
เทพแท้จริงระดับขั้นต่ำยากจะมีเสวียนอ้าวหลากชนิด นอกเสียจากเทพโบราณที่ขอบเขตพลังสูง บรรลุเสวียนอ้าวได้ง่าย การมีพลังเสวียนอ้าวหลายชนิดก็เป็นเรื่องปกตินัก
จ้าวเฟิงยิ้มบางๆ ไม่พูดอะไร พุ่งทะยานต่อไป
‘วิชาวายุอัสนีห้าสาย’ ถึงขั้นสิบเอ็ดคือห้าธาตุกลับเป็นหนึ่ง เสวียนอ้าวห้าธาตุและเสวียนอ้าววายุอัสนีของจ้าวเฟิงก็ก่อตัวขึ้นสำเร็จ
ถึงแม้เสวียนอ้าวทุกชนิดเพิ่งจะก้าวเข้าสู่ขั้นที่หนึ่ง แต่เสวียนอ้าวห้าธาตุรวมกับเสวียนอ้าววายุอัสนีก็เป็นเจ็ดชนิดแล้ว หากรวมเสวียนอ้าวมิติด้วยก็จะเป็นเสวียนอ้าวเก้าชนิด
บันไดใต้เท้าจ้าวเฟิงเคลื่อนถอยหลังไปอย่างช้าๆ ด้วยความเร็วอย่างหอยทาก
ส่วนจ้าวเฟิงไปข้างหน้าทีละก้าวๆ ไม่นานนักก็แซงเทพแท้จริงขั้นสี่แดนศักดิ์สิทธิ์มิติได้ ระดับความสูงใกล้กับปฐมเทพคงหยวน
“เป็นเพียงแค่ครึ่งเทพ แต่มีเสวียนอ้าวเก้าชนิด!”
ผู้อาวุโสร่างโปร่งแสงบนยอดเขาเผยสีหน้าตื่นตกใจ
“ไม่ ข้าไม่มีทางแพ้!”
ปฐมเทพคงหยวนคำราม กระตุ้นวิชาทุกอย่างจนถึงขีดจำกัด และทะยานไปยังยอดเขา
เขาจะไม่ยอมแพ้ให้กับจ้าวเฟิงอีกครั้งอย่างเด็ดขาด!
“พลังของข้าแข็งแกร่งกว่าเจ้า เสวียนอ้าวมิติของข้าถึงขอบเขตขั้นที่สี่ ข้าปีนขึ้นเขาก่อนเจ้า ข้าจะต้องเป็นคนที่ถึงยอดเขาเป็นคนแรก!”
ปฐมเทพคงหยวนคำรามในใจ
ตอนนี้ ทุกคนที่นี่ล้วนมองไปยังยอดเขา
ปฐมเทพคงหยวนเข้าใกล้ยอดเขาไปเรื่อยๆ แต่จ้าวเฟิงก็ไล่ตามเขาไปได้อย่างรวดเร็ว
สุดท้ายใครจะเป็นผู้ชนะ?
“หึ หินผนึกเทพ!”
ฝ่ามือของจ้าวเฟิงเพียงพลิก ก้อนหินผนึกเทพที่ใหญ่เกือบครึ่งคนก้อนหนึ่งก็ปรากฏขึ้นในมือ
พลังผนึกแผ่กระจายออกทันที แรงดึงดูดอ่อนกำลังลง บันไดหยุดเคลื่อนถอยหลัง!
………………………………………………………………


[Go To Next Chapter]( ./61.md)