##บทที่ 1538: เนตรเทพวิถีฟ้า (1)
“เนตรอัสนีบริสุทธิ์!”
ดวงตาซ้ายของจ้าวเฟิงโคจรขึ้น พลังที่ปั่นป่วนสอดประสานกันอยู่ข้างใน แล้วก่อตัวเป็นกระบี่อัสนีเล็กๆ เล่มหนึ่งทันที บนนั้นยังหุ้มล้อมไปด้วยเพลิงดวงตากลุ่มหนึ่ง
ทูตสวรรค์พลันสีหน้าเปลี่ยนไปเมื่อเห็นภาพนี้
ฟุ่บ!
เขากระตุ้นเศษเสี้ยวอาวุธบรรพชนประเภทเวลา เคลื่อนตัวไปอย่างรวดเร็ว
จะรับมือกับวิชาดวงตาที่สำแดงชั่วพริบตา ต้องเคลื่อนตัวอย่างรวดเร็วเท่านั้น เพื่อไม่ให้โดนศัตรูเล็งเป้าเอาได้
ทูตสวรรค์อู่บีบเข้ามายังจ้าวเฟิงอย่างว่องไว เพราะหากเขาโจมตีไป ก็จะถูกวิชาดวงตาของจ้าวเฟิงโจมตีโดน
ดังนั้นเขาจึงตัดสินใจแลกกันหมัดต่อหมัด สำแดงการโจมตีสุดกำลัง เช่นนี้ต่อให้โดนการโจมตีจากจ้าวเฟิงก็ไม่นับว่าขาดทุนนัก
ฟิ้ว ฟิ้ว ฟิ้ว~
ฝ่ามือของจ้าวเฟิงสะบัดไป กระบี่อัสนีเทวะพลังบริสุทธิ์ฉบับง่ายหลายสิบเล่มรวมตัวออกมา จากนั้นเขาจึงซัดกระบี่อัสนีเทวะทั้งหมดนี้ไปทันที
ทูตสวรรค์อู่กระตุ้นกายเทพมาร เส้นแสงสีม่วงบนกายวิญญาณไหลวน รัศมีสีม่วงดำจางๆ ชั้นหนึ่งแผ่ออกมาจากรอบกาย
ครืน ตู้ม ผัวะ!
ทูตสวรรค์อู่ฝืนต้านทานการโจมตีพวกนี้ไว้ โฉบบินเข้ามาใกล้จ้าวเฟิง
“เทพมารคำรามลั่น!”
แสงมารพุ่งออกมาจากดวงตาทั้งสองของทูตสวรรค์อู่ เขารวบรวมพลังมารมืดดำมหาศาลขึ้นในกาย ก่อนจะอ้าปากพ่นมันออกมา
ครืน ฟู่ ฟู่!
วงแหวนคลื่นแรงปะทะขนาดมหึมา บดขยี้ไปยังจ้าวเฟิงพร้อมด้วยอำนาจมหาศาล
ในขณะเดียวกัน เนตรอัสนีบริสุทธิ์ของจ้าวเฟิงก็ถูกสำแดง
ครืน ฉัวะ!
เนตรอัสนีบริสุทธิ์คือวิชาดวงตาที่สำแดงชั่วพริบตา เพียงแค่เสี้ยววินาทีก็โจมตีไปยังร่างของทูตสวรรค์อู่
เห็นเพียงบนร่างของทูตสวรรค์อู่มีรอยกระบี่ปรากฏอีกครั้งหนึ่ง บนแผลมีพลังที่แข็งแกร่งพวยพุ่งเข้าไปทำลายอวัยวะภายในกายเทพมาร
แน่นอนว่าทูตสวรรค์อู่คาดการณ์เอาไว้แล้วว่าจะต้องเป็นเช่นนี้ จึงเตรียมการเอาไว้ ต้านทานพลังกลุ่มนี้สุดกำลัง
หลังจากสำแดงเนตรอัสนีบริสุทธิ์แล้ว สีหน้าของจ้าวเฟิงก็หนักอึ้ง
เห็นเพียงคลื่นโจมตีวงแหวนสีม่วงดำโอบล้อมเข้ามา พลังมารมืดทะมึนที่แฝงอยู่ข้างในทรงพลังเป็นอย่างยิ่ง ทำลายทุกอย่างตามทางจนสลายกลายเป็นเถ้าธุลี หากถูกโจมตีเข้าไม่ตายก็บาดเจ็บหนัก
แต่ตอนนี้จ้าวเฟิงอยู่ในมิติห้วงฝัน พลังแท้จริงทั้งหมดเพิ่มขึ้น สามารถทำสิ่งที่เป็นไปไม่ได้ให้เป็นไปได้
“หลุมอัสนีพลังบริสุทธิ์!”
จ้าวเฟิงปลดปล่อยพลังบริสุทธิ์และพลังอัสนีเทวะออกมาจำนวนมาก ก่อร่างเป็นหลุมอัสนีดำมืด
วู้ม ครืน!
คลื่นโจมตีสีม่วงดำตรงดิ่งเข้ามา
มิติห้วงฝันรอบกายจ้าวเฟิงสั่นไหวเล็กน้อย เกิดอาการไม่มั่นคง
“ท่าทางข้าจะดูถูกกระบวนท่านี้ไปแล้ว!”
จ้าวเฟิงสีหน้าเคร่งเครียดเล็กน้อย แม้แต่มิติห้วงฝันของตนยังโดนผลกระทบ สมกับที่เป็นเผ่าเทพมาร
วู้ม~
จ้าวเฟิงรีบย่นระยะห่างของมิติห้วงฝัน สุดท้ายย่อส่วนลงจนเหลือขนาดเท่ากับหลุมอัสนีพลังบริสุทธิ์ ทั้งสองทับซ้อนกันโดยสมบูรณ์
ขณะเดียวกันจ้าวเฟิงก็โคจรพลังศาสตร์ลวงตา เพิ่มแรงป้องกันให้กับหลุมอัสนีพลังบริสุทธิ์ทุกด้าน
ครืน ตูม ตูม!
คลื่นโจมตีวงแหวนกลบจ้าวเฟิงจนมิด
ตรงใจกลาง พลังมารมืดที่เหี้ยมโหดบ้าคลั่งกัดกินหลุมอัสนีไม่หยุด
ยามนี้พลังของหลุมอัสนีกำลังถูกลดทอนไปทีละนิด
จ้าวเฟิงโคจรดวงตาซ้าย ปล่อยพลังมายาดั้งเดิมออกมามากมาย และโคจรพลังความคิดไปในขณะเดียวกัน
การป้องกันของหลุมอัสนีพลังบริสุทธิ์ค่อยๆ ได้รับการยกระดับขึ้น ส่วนการโจมตีทุกอย่างที่จ้าวเฟิงเผชิญหน้าอยู่ก็อ่อนกำลังลงไปเรื่อยๆ
สุดท้ายคลื่นโจมตีม่วงดำเคลื่อนผ่านไป หลุมอัสนีพลังบริสุทธิ์ของจ้าวเฟิงยังคงอยู่ แค่เสียหายบ้างเล็กน้อย จ้าวเฟิงที่อยู่ข้างในก็ไม่ได้รับบาดเจ็บอะไร
อั้ก!
ไกลออกไป ทูตสวรรค์อู่เห็นภาพนี้ก็มีสีหน้าดิ้นรน กระอักเลือดออกมา
กระบวนท่าเมื่อครู่แทบจะเป็นการโจมตีสุดกำลังของเขาแล้ว แต่คิดไม่ถึงว่าจะยังฆ่าจ้าวเฟิงไม่ได้ กระทั่งไม่สร้างผลกระทบให้ศัตรูเท่าไหร่เลย
ตอนนี้ จ้าวเฟิงกลับทอดถอนใจให้กับพลังของเนตรเทพมายา
เขาพบว่าพลังเนตรเทพเจ้าที่ตนสำแดงออกมามากขึ้นเรื่อยๆ แข็งแกร่งยิ่งกว่าเมื่อก่อน ถึงแม้จะไม่ได้มอบการโจมตีที่แข็งแกร่งให้กับจ้าวเฟิงมากเท่าใด แต่สามารถเปลี่ยนแก่นแท้ของสิ่งต่างๆ ทำให้เขาพลิกจากร้ายกลายเป็นดีได้ตลอด
ยามมองนายเหนือหัวเนตรชีวิตที่อยู่บนท้องฟ้าแวบหนึ่ง จ้าวเฟิงจินตนาการไปว่าตอนตนใช้พลังเนตรเทพมายาได้อย่างสมบูรณ์ ก็จะเป็นผู้แข็งแกร่งเช่นนั้นบ้างแล้ว
“ตอนนี้ควรจะกำจัดเจ้าได้แล้ว!”
สายตาของจ้าวเฟิงจ้องเพ่ง ทูตสวรรค์อู่คือผู้ที่แข็งแกร่งที่สุดในบรรดาทูตสวรรค์ เป็นผู้ไร้พ่ายในขั้นสาม สังหารเขาจะสร้างผลกระทบกับสถานการณ์ศึกได้ค่อนข้างมาก
“เนตรอัสนีบริสุทธิ์!”
จ้าวเฟิงไม่พูดพร่ำทำเพลง รวมกระบี่อัสนีเทวะพลังบริสุทธิ์เล่มหนึ่งออกมาอีกครั้ง
ในยามที่จ้าวเฟิงสำแดงวิชาดวงตานี้สำเร็จ ต่อให้ไม่อยู่ในมิติห้วงฝันก็สามารถปลดปล่อยออกมาได้
“แย่แล้ว!”
ทูตสวรรค์อู่สีหน้าตื่นตกใจ ฉายแววหวาดกลัว
เขาโดนเนตรอัสนีบริสุทธิ์สองครั้งจากจ้าวเฟิงโจมตี ต่อให้เป็นกายเทพมารก็เจ็บสาหัส
ฟิ้ว!
ทูตสวรรค์อู่หมุนตัวหนีไปทันที
แต่ทว่า ยามที่เขาเพิ่งจะเคลื่อนไหว พลังที่ทำให้สั่นสะท้านก็ทะยานเข้ามา
ครืน บึ้ม!
กระบี่อัสนีเทวะอีกทางหนึ่งปะทะลงบนส่วนหัวของเขา ทิ้งรอยกระบี่ไหม้เกรียมเอาไว้
ขณะเดียวกัน พลังมหาศาลก็ทะลักล้น ทำลายกายเทพมารของทูตสวรรค์อู่อย่างบ้าคลั่ง
ทูตสวรรค์อู่แข็งเกร็งทั้งร่าง ควันดำลอยโขมงขึ้นมา
กายเทพมารของเขาหดเล็กลงไปเท่าหนึ่ง รัศมีอำนาจสายมารก็ลดลงหลายส่วน
“ตายซะ!”
จ้าวเฟิงตามมาจากข้างหลังทันที
พรึ่บ!
ทูตสวรรค์อู่ตัวสั่นเทา หลบหนีไปโดยพลัน
ช่วงเวลาที่ทูตสวรรค์อู่ใช้สายเลือดเผ่าเทพมารสองครั้งนั้นสั้นมาก ทำให้เลือดบางส่วนที่เพิ่งจะฟื้นฟูของเขาถูกใช้หมดไปในทันที
ตอนนี้ทั้งสองฝั่งเปิดศึกเต็มรูปแบบแล้ว จ้าวเฟิงไม่มีทางปล่อยทูตสวรรค์อู่ไปง่ายๆ
“กระบี่อัสนีพลังบริสุทธิ์!”
จ้าวเฟิงสลายเนตรอัสนีบริสุทธิ์ สำแดงกระบี่อัสนีแทน
สำหรับศัตรูที่กำลังเคลื่อนตัวอย่างรวดเร็ว เนตรอัสนีบริสุทธิ์ยากที่จะเพ่งเป้าหมาย กระบี่อัสนีพลังบริสุทธิ์กลับใช้ได้ผลมากกว่า
ครืน ฟิ้ว!
แสงอัสนีวูบวาบบนสนามรบ กระบี่อัสนีพลังบริสุทธิ์ที่มืดหม่นทะยานผ่านไปอย่างบ้าคลั่ง
ทูตสวรรค์อู่สัมผัสได้ถึงระลอกคลื่นน่าหวาดกลัวข้างหลัง จึงรีบหลบหลีกทันใด
แต่สภาพของเขาตอนนี้ไม่สู้ดี กายได้รับบาดเจ็บหนัก หลบได้ไม่ทัน
ครืน ฉัวะ~
กระบี่อัสนีพลังบริสุทธิ์แทงทะลุผ่านไหล่ของทูตสวรรค์อู่ไป
“เฮือก เจ้าเด็กนี่…”
ทูตสวรรค์อู่กัดฟันร้องลั่น สีหน้าฉายแววโกรธแค้น
ตอนนี้เขาเพิ่งจะรู้ว่าตนมัวแต่คิดล้างแค้น จึงได้เลือกทางผิด
จ้าวเฟิงเป็นถึงผู้ครอบครองเนตรเทพเจ้าดวงที่เก้า เนตรเทพเจ้ากำลังอยู่ในการแปรสภาพและตื่นขึ้น หากจ้าวเฟิงสำแดงพลังของเนตรเทพเจ้าได้อย่างสมบูรณ์ จะต้องได้เป็นนายเหนือหัวอีกคนหนึ่งแน่นอน!
แต่เข้าใจเรื่องพวกนี้เอาตอนนี้ เห็นได้ชัดว่าสายไปแล้ว
“บิดเบือนมิติ!”
จ้าวเฟิงกระตุ้นเศษเสี้ยวอาวุธบรรพชนทั้งหลาย ซัดกลุ่มแสงสีเงินที่สอดประสานกันจนสมจริงไปกลุ่มหนึ่ง
เสี้ยวขณะที่กลุ่มแสงสีเงินปรากฏขึ้น มิติรอบด้านก็ปั่นป่วน
ขวับ!
กลุ่มแสงสีเงินกะพริบแล้วหายวับไป ทะลุผ่านอากาศไปโผล่อยู่ที่ปลายขอบฟ้าไกลลิบ
ทูตสวรรค์อู่สัมผัสได้ถึงพลังมิติที่แข็งแกร่งกลุ่มนี้ จึงรีบกระตุ้นสายเลือดเผ่าเทพมาร แสงเพลิงม่วงดำขยับวูบไหวทั่วร่าง ความเร็วเพิ่มขึ้นทบเท่า เคลื่อนตัวไปทางซ้ายระยะหนึ่ง
ตอนนี้เอง
ครืน ฉัวะ!
กลุ่มแสงสีเงินลอยขึ้นแล้วระเบิดออก ทำให้มิติแหลกละเอียด ทั้งยังเกิดพายุมิติหอบม้วนไปทั่วฟ้าดิน
ถึงแม้ทูตสวรรค์อู่จะหลบการโจมตีนี้ได้ แต่ก็ได้รับผลกระทบจากพายุมิติ ความเร็วช้าลง
จ้าวเฟิงอาศัยจังหวะนี้ดึงระยะเข้าไปใกล้ทูตสวรรค์อู่
ฟิ้ว ฟิ้ว ฟิ้ว!
ฝ่ามือเพียงสะบัดไป กระบี่อัสนีเทวะพลังบริสุทธิ์แบบง่ายหลายร้อยเล่มก็พุ่งโจมตี สอดประสานเป็นตาข่ายกระบี่สายฟ้า ปกคลุมไปยังทูตสวรรค์อู่
“หลบไม่พ้นแล้ว!”
สีหน้าของทูตสวรรค์อู่ย่ำแย่ คิดทางหนีเอาชีวิตรอดไม่ออก
“ระเบิด!”
จ้าวเฟิงตะโกนเสียงต่ำ กระบี่อัสนีที่เข้าใกล้ทูตสวรรค์อู่ต่างระเบิดขึ้นพร้อมกัน
ครืน ตูม!
ทูตสวรรค์อู่โดนระเบิดใส่จนกระเด็น กายเทพมารหดเล็กลงหลายส่วน บนกายเทพยังมีรอยบาดแผลกระจายตัวมากขึ้น
“โซ่ตรวนพลังบริสุทธิ์!”
จ้าวเฟิงยื่นสองมือออกมา ส่งพลังบริสุทธิ์ราวกับคลื่นคลั่งถาโถมไปโอบล้อมรอบกายทูตสวรรค์อู่
“ตายซะ!”
จ้าวเฟิงคำรามเสียงเย็น มือทั้งสองประกบเข้าด้วยกัน
ฉับพลันนั้น พลังบริสุทธิ์มหาศาลก่อเป็นหลุมพลังปั่นป่วน หุ้มล้อมทูตสวรรค์อู่ไว้ข้างใน
พลังบริสุทธิ์มีคุณสมบัติกลืนกิน และการกลืนกินของวิชานี้ทรงพลังยิ่งกว่า
เมื่อถูกโซ่ตรวนพลังบริสุทธิ์ขังเอาไว้ พลังในกายของทูตสวรรค์อู่ค่อยๆ หลั่งไหลหายไป สูญเสียแรงต้านทาน
“จ้าวเฟิง เจ้าจะต้องตายด้วยน้ำมือของเจ้าสวรรค์!”
เสียงอาฆาตแค้นต่ำทุ้มของทูตสวรรค์อู่ดังมาจากโซ่ตรวนพลังบริสุทธิ์
“เรื่องนี้ข้าไม่แน่ใจ ข้ารู้แต่ว่าตอนนี้เจ้าต้องตายในน้ำมือข้า!”
สีหน้าจ้าวเฟิงเคร่งเครียด พลันปล่อยพลังออกมา
ครืน ตูม!
พลังบริสุทธิ์พลันหดเล็กลงแล้วระเบิดปะทุ ก่อให้เกิดพายุปั่นป่วนทำลายล้าง
ทูตสวรรค์อู่ที่แข็งแกร่งที่สุดในบรรดาทูตสวรรค์ ถูกจ้าวเฟิงสังหารในตอนนี้เอง
แน่นอนว่าภาพนี้ปรากฏอยู่ในสายตาของผู้แข็งแกร่งที่เหลือ ทูตสวรรค์ทั้งหลายของพวกฝืนชะตาฟ้าใจสั่นสะท้าน มองจ้าวเฟิงเป็นคนต้องห้ามไปแล้ว
ผู้คุมกฎจั่วแค่นเสียงหยัน แต่ตอนนี้เขาถูกราชาเทพหวาเฟิงสกัดเอาไว้ ไม่อาจไปสนใจเรื่องอื่นได้
ผู้คุมกฎจั่วชำนาญเรื่องวิชาอาคม คำสาป ความสามารถแต่ละอย่างทำให้คนหวาดกลัว
แต่ราชาเทพหวาเฟิงแห่งแดนศักดิ์สิทธิ์ชีวิตชำนาญด้านกฎเกณฑ์ชีวิตและศาสตร์แพทย์ สามารถรับมือกับอาคมและคำสาปส่วนใหญ่ได้
และหากพูดถึงการต่อสู้ ผู้คุมกฎจั่วก็สู้ราชาเทพหวาเฟิงไม่ค่อยได้
หลังจากสังหารทูตสวรรค์อู่แล้ว จ้าวเฟิงก็เบิกบานใจยิ่ง เคลื่อนตัวไปในสนามรบ สังหารศัตรูคนอื่นอย่างบ้าระห่ำ
ตอนนี้เอง
ครืน ตูม ตูม!
เสียงระเบิดสนั่นหวั่นไหวดังมาจากปลายขอบฟ้าไกล
เห็นเพียงดวงตาทั้งสองของนายเหนือหัวเนตรชีวิตส่งแสงสีเขียวมรกตวาววับสะท้อนบนร่างเจ้าสวรรค์
ต่อให้เป็นเจ้าสวรรค์ที่มีกายเทพมารของเผ่าบรรพกาล พลังชีวิตในกายเทพก็ถูกช่วงชิงกัดกินไปเช่นกัน
ครืน ตูม!
ร่างของเจ้าสวรรค์ถูกโจมตีลอยกระเด็นไปหลายร้อยจั้งถึงจะประคองตัวได้
“ดี ต่อให้เจ้าสวรรค์มีสายเลือดเผ่าบรรพกาลก็ยังไม่ใช่คู่มือของนายเหนือหัวเนตรชีวิต!”
จ้าวเฟิงดวงตาเป็นประกาย
สมกับที่เป็นนายเหนือหัว ต่อให้ไม่ชำนาญด้านการต่อสู้ แต่กำลังรบก็ยังแข็งแกร่งไร้เทียมทาน
แต่ไม่รู้ทำไม ใจของจ้าวเฟิงกลับเกิดความรู้สึกหวาดหวั่น
“ฮ่าๆ สมกับที่เป็นหนึ่งในแปดเนตรเทพเจ้า ลำพังความสามารถนี้ก็ยังทำอะไรเจ้าไม่ได้!”
เจ้าสวรรค์ที่ถูกโจมตีจนถอยร่นพลันหัวเราะเสียงดัง
“ยังมีความสามารถอะไรก็เอาออกมาให้หมดเถอะ!”
ใบหน้างามสูงส่งของนายเหนือหัวเนตรชีวิตหยิ่งทะนงนัก
“ข้าแซ่อวี่ยังใช้วิชาดวงตาบางอย่างได้อีก อยากจะขอคำแนะนำจากนายเหนือหัวเนตรชีวิตสักหน่อย!”
เจ้าสวรรค์ยกมุมปากยิ้มชั่วร้าย
สายตาของนายเหนือหัวเนตรชีวิตตะลึงไปเล็กน้อย
ขอคำแนะนำวิชาดวงตากับเนตรเทพเจ้า เป็นเรื่องน่าหัวเราะอย่างไม่ต้องสงสัย แต่นายเหนือหัวเนตรชีวิตกลับกระวนกระวายอย่างบอกไม่ถูก
ก่อนหน้านี้เจ้าสวรรค์ก็ทำให้นางรู้สึกประหลาดมาก หลังจากที่เจ้าสวรรค์พูดประโยคนี้ออกมานายเหนือหัวเนตรชีวิตก็พลันคิดโยงไปถึงอะไรบางอย่าง...
“วิชาดวงตา?”
จ้าวเฟิงก็ตกใจอย่างไร้สาเหตุ
เขาพลันนึกขึ้นได้ว่าความลึกซึ้งในวิชาดวงตาของเจ้าสวรรค์ก็ล้ำลึกจนทำให้คนนับถือเช่นกัน
“ฮ่าๆ ให้ดินแดนเทพรกร้างสั่นสะเทือนเถิด เนตรเทพวิถีฟ้า!”
เจ้าสวรรค์หัวเราะเหี้ยมเกรียม
มือทั้งสองประสานสัญลักษณ์มือ กลิ่นอายสายเลือดที่แข็งแกร่งหลายกลุ่มทะลักออกมาจากร่างของเจ้าสวรรค์
ดวงตาทั้งสองของเขากลายเป็นสีดำมืดลุ่มลึก ซึ่งก็คือเนตรมรณะ แต่เสี้ยวขณะต่อมาก็เปลี่ยนเป็นเนตรชีวิตเขียวมรกตพร่างพราย จากนั้นจึงเปลี่ยนเป็นเนตรทำนาย...
ส่วนกลิ่นอายบนร่างของเขาก็เพิ่มขึ้นไม่หยุดตามการปรากฏขึ้นของสายเลือดดวงตาทุกชนิด
หลังจากที่เนตรเทพเจ้าทั้งแปดปรากฏขึ้นทีละดวงๆ ดวงตาของเจ้าสวรรค์ก็กลับมาเป็นดวงตาปกติ
แต่ตรงหว่างคิ้วพลันมีรอยแยกเผยขึ้น แล้วส่งแสงเทพมืดหม่นที่สั่นสะท้านทั่วภพออกมา
วู้ม~
ดวงตาที่หว่างคิ้วของเจ้าสวรรค์ลืมขึ้นอย่างยากลำบาก
ในขณะเดียวกัน เงาเลือนรางของเนตรทั้งแปดก็ค่อยๆ ปรากฏด้านหลังเขา สายเลือดดวงตาของเนตรเทพเจ้าทั้งแปดโผล่ขึ้นมาทันที
ยามที่ดวงเนตรตรงหว่างคิ้วของเจ้าสวรรค์ลืมขึ้นอย่างสมบูรณ์ เนตรดำมืดที่ตั้งเป็นแนวดิ่งก็ส่งแสงสะท้านภพที่มืดหม่นขุ่นข้นออกมา
ทุกที่ที่แสงนี้พาดผ่าน ทุกสรรพสิ่งแหลกลาญ ฟ้าดินพังทลาย!
……………………………………………………………..


[Go To Next Chapter]( ./395.md)