##บทที่ 1339: ไม่หนีแต่โจมตีกลับ
รากฐานเทพเก้าขั้น ทุกขั้นแทนหนึ่งขั้นพลัง
การสร้างรากฐานเทพทุกขั้น สิ่งที่ใช้ไปล้วนเป็นพลังที่สะสมเอาไว้ทั้งหมดในขั้นนี้
จ้าวเฟิงหยุดอยู่ที่เทพโบราณขั้นเจ็ดสั้นมาก แต่ในช่วงระยะนี้ ของล้ำค่าที่เขาดื่มกินมีมากมายนับไม่ถ้วน ผ่านการต่อสู้เล็กใหญ่มาไม่หวาดไม่ไหว
อีกทั้งวิชาระดับสูงที่จ้าวเฟิงฝึกฝนคือ ‘พลังฟ้าประสานหนึ่ง’ เคล็ดวิชาสุดยอดขั้นเทพที่เตรียมตัวมาอย่างดี
ดังนั้นพลังแฝงของจ้าวเฟิงเพียงพออย่างแน่นอน
แต่เพราะทะลวงเทพโบราณขั้นแปดอย่างลับๆ จ้าวเฟิงจึงปิดกั้นมิติของชุดคลุมมิติอย่างสมบูรณ์แบบ ปรากฏการณ์ฟ้าดินไม่ได้เกิดขึ้นที่ด้านนอก
นี่ก็ทำให้จ้าวเฟิงไม่อาจดูดซับไอสวรรค์ฟ้าดินมหาศาลได้
ดีที่เขาเตรียมตัวไว้นานแล้ว สะสมของล้ำค่าฝึกฝนไว้มากมาย
พรึ่บ พรึ่บ พรึ่บ!
จ้าวเฟิงหยิบของล้ำค่าที่เหมาะกับการทะลวงตำแหน่งเทพออกมามากมาย แล้วดูดรับพลังจากข้างใน
“ใกล้แล้ว!”
ในใจจ้าวเฟิงยินดีเป็นอย่างยิ่ง
ตอนนี้รากฐานเทพขั้นแปดของเขาสำเร็จไปแล้วแปดส่วน
ในขณะเดียวกับที่สร้างรากฐานเทพ จ้าวเฟิงรู้สึกได้อย่างชัดเจนว่าพลังเทพของตนเองก็แปรสภาพไม่หยุด ยิ่งเพิ่มความมั่นคงขึ้น แข็งแกร่งจนไม่อาจทำลายลงได้
ส่วนพลังวิญญาณของเขาก็มั่นคงไปอีกขั้นหนึ่ง ยกระดับขึ้นอย่างช้าๆ ล้ำหน้าเหนือเทพโบราณขั้นแปดทั่วไป
เสี้ยวขณะหนึ่ง ทั่วร่างจ้าวเฟิงเปล่งเทพเลือนรางออกมา สะท้อนไปทั่วมิติชุดคลุม
“ทะลวงขั้นแล้ว!”
จ้าวเฟิงลืมตาที่สุกสว่างขึ้น พ่นกลิ่นอายที่เป็นพิษออกมา
จากขั้นเจ็ดสุดยอดถึงขั้นแปด สิ่งที่ยกระดับขึ้นมากที่สุดคือพลังเทพ รองลงมาคือพลังวิญญาณและกายเทพ
กริ๊ง กริ๊ง!
แมวขโมยน้อยที่อยู่ข้างจ้าวเฟิงโยนเหรียญทองแดงโบราณสองสามเหรียญออกมา จากนั้นก็นิ่วหน้า
“ลางอัปมงคล?”
สีหน้าจ้าวเฟิงอึ้งไปเล็กน้อย
หรือตนทะลวงขั้นกลับเป็นเรื่องร้าย?
“ไม่สิ!”
จ้าวเฟิงสีหน้าเปลี่ยน เจตจำนงดวงตาที่น่ากลัวกลุ่มหนึ่งแผ่กระจายออกมาจากตาซ้าย
เสี้ยวขณะต่อมา สายตาของเขามองทะลุผ่านมิติชุดคลุม ผ่านกำแพงหลายชั้น มองไปยังที่ไกลแสนไกลด้านนอก
“มีคนซ่อนอยู่แถวนี้?”
จ้าวเฟิงเพ่งสายตามองเล็กน้อย กวาดสายตาไปรอบๆ สุดท้ายก็พบคนสองคน
หนึ่งในนั้นเป็นกายวัฏสงสารขั้นเจ็ด จากนั้นก็เป็นเทพโบราณขั้นแปดคนหนึ่ง
สมาชิกหอมารสวรรค์ปรากฏตัวรอบๆ ที่นี่ไม่น่าแปลก ที่แปลกก็คือคนพวกนี้จงใจอำพรางกาย
“ท่าทางที่นี่จะถูกพบแล้ว!”
สีหน้าของจ้าวเฟิงเคร่งเครียดเล็กน้อย รีบผุดลุกขึ้นทันที
ตอนนี้มังกรวารีล้างโลกา จ้าวหวาง และจ้าวหุยยังคงลองทะลวงขั้นพลัง
ถึงอย่างไรจ้าวเฟิงก็ถึงขั้นเจ็ดสุดยอดแล้วถึงจะเริ่มทะลวงขั้น
แต่จ้าวหวางเพิ่งถึงขั้นหก จ้าวหุยเพิ่งถึงขั้นสาม เวลาในการทะลวงขั้นก็จะยิ่งนานกว่า
ฟิ้ว!
ในอากาศ จ้าวเฟิงคลุมชุดคลุมมิติ ซ่อนตัวอยู่ในมายาเทพแล้วบินไปอย่างรวดเร็ว
นี่คือวิชาอำพรางกายที่จ้าวเฟิงเรียนมาจากเทพโบราณลั่วหลิง คลื่นมิติเบาบางเป็นอย่างยิ่ง คนขั้นเดียวกันหากไม่สัมผัสอย่างละเอียดก็ยากที่จะสังเกตเจอ
แต่ทันใดนั้น เบื้องหน้าจ้าวเฟิงมีปราการมิติปรากฏขึ้น
“แย่แล้ว!”
จ้าวเฟิงหน้าเปลี่ยนสีไปอีกครั้ง
แต่เดิมเขาวางแผนไว้ว่าจะแอบหนีไปอย่างเงียบๆ
แต่คิดไม่ถึงว่าอีกฝ่ายใช้วิธีพิเศษ กางปราการกั้นเอาไว้รอบด้าน
ปราการมิติมีประโยชน์ในการสกัดกั้นป้องกัน และยังสามารถใช้เตือนภัยได้อีกด้วย
“ต้องฝ่าไปเท่านั้น!”
สีหน้าจ้าวเฟิงเคร่งเครียด
หากเขาคิดจะออกไปต้องทะลวงผ่านปราการมิติ
เช่นนั้นความเคลื่อนไหวของเขาก็จะถูกเผยออกไป
แต่ตอนนี้จ้าวเฟิงไม่มีวิธีอื่นแล้ว
เหตุที่อีกฝ่ายอำพรางอยู่รอบด้าน กางปราการมิติไว้ น่าจะคิดรอให้คนมาถึงหมดก่อนแล้วค่อยล้อมสังหารจ้าวเฟิง ดังนั้นเขาจะต้องฝ่าออกไปให้ได้
ถึงแม้ตัดสินใจจะฝ่าออกไป แต่จ้าวเฟิงไม่ได้ลงมือทันที
อย่างไรเสีย การผ่านปราการมิติจะทำให้ตัวตนถูกเปิดเผยออกไป
เช่นนั้นไม่สู้สังหารเสียหนึ่งคนตอนที่จะจากไป เช่นนั้นปัญหาก็จะลดไปอีกหนึ่ง
ฟิ้ว!
จ้าวเฟิงก้าวเดินในมิติที่จำกัดพื้นที่อยู่ชั่วขณะหนึ่ง
“เป็นเจ้าก็แล้วกัน!”
สายตาของจ้าวเฟิงมองทะลุกำแพงหลายชั้น ปรายตามองไปยังกายวัฏสงสารขั้นเจ็ดร่างหนึ่ง
ขวับ!
ทันใดนั้น เงามิติชั้นหนึ่งก่อตัวขึ้นรอบกายจ้าวเฟิง
เสี้ยวขณะต่อมา เขาก็วูบไหวกายทะลุผ่านปราการมิติมายังข้างกายเทพโบราณขั้นเจ็ดคนนั้น
“นั่นใคร?”
เทพโบราณขั้นเจ็ดคนนั้นคือกายวัฏสงสารของเทพโบราณโยวเฉวียน ในนั้นยังมีพลังวิญญาณของเทพโบราณโยวเฉวียนด้วย การระวังภัยจึงแข็งแกร่งเป็นที่สุด
ในเสี้ยวขณะที่จ้าวเฟิงสำแดงประกายมิติก็ตอบสนองทันที
“เพลิงดวงตาอัสนีเทวะ!”
จ้าวเฟิงจ้องเทพโบราณขั้นเจ็ดคนนี้เขม็ง เจตจำนงดวงตาในตาซ้ายแผ่ระลอกคลื่นอย่างบ้าคลั่ง
ครืน ฉัวะ!
เปลวเพลิงอัสนีมายากลุ่มหนึ่งฟาดลงมาบนร่างของเทพโบราณขั้นเจ็ดทันใด
พลังอัสนีเทวะที่น่าหวาดกลัวทะลวงผ่านวิญญาณของอีกฝ่ายไปมา ระเบิดมันจนแหลกละเอียด
“เหอะ!”
จ้าวเฟิงแค่นเสียงเย็น จากนั้นหนีไปอย่างรวดเร็ว
……
ในโถงลับใจกลาง
“เฮือก!”
เทพโบราณโยวเฉวียนสูดปากอย่างอดไม่ได้
พลังวิญญาณของเขาส่งไปอยู่บนร่างวิญญาณอื่นๆ
หากอีกฝ่ายถูกโจมตีวิญญาณ เขาก็จะได้รับผลกระทบบางส่วนด้วย
เพียงแต่เทพโบราณโยวเฉวียนคิดไม่ถึงว่าการโจมตีวิญญาณของจ้าวเฟิงจะแข็งแกร่งเพียงนี้ พลังที่ปะทุออกมาเพียงชั่วพริบตาทำลายวิญญาณของเทพโบราณขั้นเจ็ดในชั่ววินาทีเดียว
มิฉะนั้น เทพโบราณโยวเฉวียนคงยังสามารถถ่ายทอดพลังให้กายวัฏสงสารของเขาฝืนต่อไปได้อีกหน่อย
“หึ ขโมยหยาดวารีเทพ ทะลวงขั้นถึงขั้นแปด!”
เทพโบราณโยวเฉวียนมีสีหน้าเคร่งเครียด โกรธแค้นอยู่บ้าง
ถึงแม้จะเป็นเพียงแค่เสี้ยวขณะ แต่เขาก็สัมผัสได้ถึงพลังที่แท้จริงของจ้าวเฟิง
“เจ้าเด็กนี่ จะปล่อยเอาไว้ไม่ได้!”
เทพโบราณโยวเฉวียนพูดเสียงต่ำ
“ผู้อาวุโส คนของพวกเราล้วนอยู่ใกล้กับที่นั่นมาก มันหนีไปไม่รอดแน่!”
สมาชิกควบคุมกลไกผมขาวคนหนึ่งหัวเราะเสียงเย็น
หลังเจอที่ซ่อนตัวของจ้าวเฟิงก็เป็นช่วงเวลาระยะหนึ่งแล้ว
ถึงแม้ว่าแถวนั้นจะมีเพียงแค่สองคน แต่คนอีกมากก็ใกล้ถึงเป้าหมายแล้ว
“อืม กายวัฏสงสารขั้นเก้าของข้าห่างจากที่นี่ค่อนข้างไกล แต่ท่าทางจะไม่ต้องรอเขามาแล้ว!”
เทพโบราณโยวเฉวียนหัวเราะหยัน
หากคนที่ซ่อนอยู่ที่นั่นคือเทพโบราณลั่วหลิง เช่นนั้นก็มีเพียงกายวัฏสงสารขั้นเก้าของเขาลงมือเท่านั้นจึงจะมีโอกาสชนะกลับมาได้
แต่หากเป็นแค่จ้าวเฟิงแล้วละก็ ต่อให้ทะลวงถึงขั้นแปดก็เพิ่งจะถึงขั้นแปดเท่านั้น
ท่าทางกายวัฏสงสารขั้นเก้ายังไม่ทันไปถึง จ้าวเฟิงก็ถูกคนอื่นสังหารไปแล้ว
……
“แย่แล้ว มีคนมา!”
จ้าวเฟิงที่กำลังหลบหนีพลันพบว่าข้างหน้าไม่ไกลออกไปมีเทพโบราณขั้นแปดคนหนึ่งไล่ตามมาอย่างรวดเร็ว
หากไม่เปลี่ยนทิศทาง ทั้งสองคนอาจจะปะทะกันพอดี
ฟุ่บ!
จ้าวเฟิงทำได้เพียงแค่เปลี่ยนเส้นทางแล้วหลบหนีต่อไป
แต่ทว่าบินไปได้ยังไม่กี่อึดใจ เขาก็เห็นร่างอีกร่างหนึ่ง
“ตัวตนของข้าถูกเปิดเผยแล้วอย่างสิ้นเชิง สมาชิกฝ่ายค้นหาทั้งหมดในหอมารสวรรค์มารวมตัวที่นี่กันหมด!”
จ้าวเฟิงหยุดลงทันที แววตาสุขุมลุ่มลึก
เส้นทางของเขาในตอนนี้สามารถพูดได้ว่าถูกจำกัดเอาไว้อย่างสิ้นเชิง ยากที่จะหนีพ้นได้
“ในเมื่อเป็นเช่นนี้ สังหารส่วนหนึ่งก่อนก็แล้วกัน!”
สายตาจ้าวเฟิงฉายแววเหี้ยมโหดพาดผ่าน
หากรอให้คนทั้งหมดรวมตัวกันมา จ้าวเฟิงเพียงคนเดียวก็ยากที่จะต่อกรกับศัตรูรอบด้าน
ไม่สู้ถือโอกาสสังหารส่วนหนึ่งก่อนในตอนนี้ ต่อให้ถึงตอนนั้นพวกเขารวมกลุ่มกันมา ความกดดันที่จ้าวเฟิงต้องเผชิญก็จะน้อยลงนิดหน่อย
“ฆ่า!”
หลังจากวางแผนแล้ว จ้าวเฟิงล้มเลิกแผนหลบหนี
ขวับ!
ร่างของเขาพลันไหววูบ สังหารเทพโบราณที่ใกล้เข้ามาทันที
“มีรายงาน!”
มนุษย์งูที่ทั่วร่างเต็มไปด้วยเกล็ดฟ้ารู้ว่าทิศทางที่จ้าวเฟิงหลบหนีอยู่ทางเขาผ่านป้ายส่งข่าว
และในตอนนี้เขาก็สัมผัสได้ถึงคลื่นมิติและจิตสังหารที่พุ่งเป้าเล่นงานเขา
“ข้ากลัวมันเสียที่ไหนกัน เป็นแค่เพียงเทพโบราณขั้นแปดที่เพิ่งทะลวงขั้นเท่านั้น!”
มนุษย์งูเกล็ดฟ้ามีสีหน้าเหี้ยมโหด
วู้ม!
เมื่อเนตรชีวิตของเขาพลันโคจรขึ้น พลังชีวิตมหาศาลก็ทะลักออกมาจากร่าง
เพียงชั่วพริบตา ร่างของมนุษย์งูเกล็ดฟ้าก็ใหญ่หนาขึ้นเป็นอย่างยิ่ง ทั้งยังเต็มไปด้วยพลัง
ในขณะเดียวกัน ดาบยาวที่รูปร่างดูโหดเหี้ยมปรากฏขึ้นในมือทั้งสองของเขาทันที
“ดาบอัสนีสวรรค์!”
มนุษย์งูเกล็ดฟ้าสะบัดดาบยาวในมือ เล็งไปยังจุดที่จิตสังหารตรงเข้ามา ก่อนจะฟันออกไปอย่างรุนแรง
ครืน แซ่ด แซ่ด!
เห็นเพียงคมดาบอัสนีมหึมาสายหนึ่งพร้อมด้วยพลังแก่นแท้พลังที่น่าตกใจพุ่งโจมตีไปข้างหน้า
เสี้ยวขณะต่อมา จ้าวเฟิงที่ตัวอยู่ในหมอกแสงห้าสีปรากฏตัวขึ้นใกล้ๆ ขอบเขตการโจมตีของเขา
“หมัดเทพรวมศูนย์!”
จ้าวเฟิงขับเคลื่อนพลังเทพรวมศูนย์มารวมไว้ในหมัด จากนั้นชกออกไปเต็มแรง
ประกายหมัดมืดหม่นมหึมาดุจดาวสีดำดวงหนึ่งโจมตีออกมา
ครืน บึ้ม!
ภายใต้การปะทะของทั้งสอง คมดาบอัสนีที่มนุษย์งูเกล็ดฟ้าฟันออกมาถูกบดขยี้ในชั่วพริบตาราวกับกระดาษอย่างไรอย่างนั้น
“เป็นไปได้อย่างไร?”
มนุษย์งูเกล็ดฟ้าอ้าปากกว้างทันที สีหน้าไม่อยากจะเชื่อ
ตามรายงานข่าวของเขา อีกฝ่ายเป็นเพียงแค่เทพโบราณขั้นแปดที่เพิ่งทะลวงขั้นได้เท่านั้น ทำไมการโจมตีพลังเทพจึงแข็งแกร่งได้ถึงเพียงนี้
“ตายไปเสีย!”
จ้าวเฟิงหัวเราะเยาะ เคลื่อนพลังเทพมหาศาลในกายแล้วปลดปล่อยออกมาตามอารมณ์
ต้องรู้ว่า ก่อนหน้าที่เขายังไม่ทะลวงขั้น การโจมตีพลังเทพก็ค่อนข้างแข็งแกร่งกว่าเทพโบราณขั้นแปดทั่วไปอยู่แล้ว
หลังจากทะลวงขั้นแล้วพลังเทพจึงยิ่งฝึกฝนได้คล่องแคล่ว ทุกๆ ด้านล้วนยกระดับขึ้นไม่น้อย การโจมตีพลังเทพของจ้าวเฟิงในตอนนี้มากพอที่จะกำราบเทพโบราณขั้นแปดทั่วไปแล้ว
ครืน ตูม บึ้ม!
หมัดเทพรวมศูนย์ที่พลังรุนแรงเกินจะเปรียบของจ้าวเฟิงเสมือนกลุ่มอุกกาบาต เข้าปะทะมนุษย์งูอย่างบ้าคลั่ง
“บัดซบ แหล่งกำเนิดชีวิต!”
เมื่อโดนการโจมตีนี้ มนุษย์งูเกล็ดฟ้ารีบกระตุ้นเนตรชีวิตทันที
ทันใดนั้น พลังชีวิตหลั่งไหลออกมาจากดวงตาของเขาไม่ขาดสาย ร่างที่แหลกลาญกำลังฟื้นฟูด้วยความเร็วอันน่าตกใจ
“เจ้าฆ่าข้าไม่ตายหรอก!”
มนุษย์งูเกล็ดฟ้าหัวเราะเสียงเย็น
อันดับแรก เขาคือทายาทเนตรชีวิต พลังชีวิตเดิมทีก็แข็งแกร่งเป็นอย่างยิ่ง ยากที่จะสังหารให้ตาย
สองคือต่อให้จ้าวเฟิงใช้กลวิชาทั้งหมดสังหารเขา ผู้อาวุโสของหอมารสวรรค์ก็จะต้องชุบชีวิตเขาอย่างแน่นอน
นี่ก็คือกฏของหอมารสวรรค์ หากตายเพราะสร้างคุณงามความดีก็จะสามารถฟื้นคืนชีพกลับมาใหม่
“ฆ่าไม่ตาย?”
จ้าวเฟิงหัวเราะเช่นกัน
ชั่วขณะต่อมา ตาซ้ายของเขาก็แผ่ระลอกคลื่นเจตจำนงดวงตาออกมา
“แข็งแกร่งนัก… ”
วิญญาณของมนุษย์งูเกล็ดฟ้าหวาดกลัวขึ้นทันใด
“ดาราทลายผืนดิน!”
จ้าวเฟิงกระตุ้นวิชาดวงตาขึ้นในชั่วพริบตา
ขณะลูกแสงดาราซึ่งผสมปนเปกันกลุ่มหนึ่งก่อตัวขึ้นก็ซัดไปยังร่างของมนุษย์งูเกล็ดฟ้าทันที
ครืน ตูม บึ้ม!
จากนั้นพลังข้างในทั้งหมดสอดประสาน เข้าปะทะฉีกทึ้งไม่หยุด
เพียงชั่วพริบตาเดียว ร่างของมนุษย์งูเกล็ดฟ้าที่ฟื้นฟูกลับมาก็ถูกฉีกเป็นชิ้นๆ อีกครั้ง
และการโจมตีของดาราทลายผืนดินยังแผ่ระลอกคลื่นไปยังชั้นดวงวิญญาณของเขาอีกด้วย ทำให้ชายเกล็ดฟ้าไม่อาจรวบรวมสติได้ในทันที
“ฆ่าไปก็เสียดาย!”
จ้าวเฟิงส่ายหน้าเบาๆ จากนั้นจึงยกยิ้ม
ขวับ!
กระจกแสงอัสนีวาววับโปร่งแสงปรากฏขึ้นในมือของเขา
“เก้าอัสนีหลอมวิญญาณ!”
จ้าวเฟิงกระตุ้นอาวุธเทพระดับสุดยอดทันที
พลังอัสนีที่น่าหวาดกลัวแลบปลาบออกมาจากในเก้าอัสนีหลอมวิญญาณกระจกเก้าอัสนีหลอมวิญญาณ ทะลุผ่านวัตถุและวิญญาณในทันใด
พลังอัสนีกลุ่มนั้นค่อยๆ บิดโค้ง ก่อเป็นโซ่อัสนีเจ็ดเส้น
หากฝึกฝนอย่างสมบูรณ์ มันกลายจะเป็นโซ่อัสนีเก้าเส้น
เคร้ง แกรก แกรก!
โซ่อัสนีเจ็ดเส้นพันธนการวิญญาณของมนุษย์งูเกล็ดฟ้าด้วยความเร็วดุจสายฟ้า
จากนั้นโซ่อัสนีก็ปลดปล่อยพลังอัสนีที่พุ่งเป้าไปยังวิญญาณ ทำให้มนุษย์งูเกล็ดฟ้าร่างชาและทำลายวิญญาณของเขาไม่หยุด
“เก็บมา!”
จ้าวเฟิงควบคุมกระจกเก้าอัสนีหลอมวิญญาณ รีบกระชากวิญญาณของมนุษย์งูเกล็ดฟ้ามาโดยพลัน
“ไม่!”
มนุษย์งูเกล็ดฟ้าดิ้นรนสุดชีวิต หนีไปยังทิศทางตรงข้าม ร่างของเขาดิ้นไม่หลุด ทำได้เพียงรักษาไว้ไม่ให้ถูกดึงเข้าไปในกระจกเก้าอัสนีหลอมวิญญาณ
“จะหนีไปไหน!”
จ้าวเฟิงคำรามเสียงต่ำ เสริมวิชาดวงตาเข้าไปอีกหนึ่งกระบวนท่า
ขณะเดียวกัน พลังอัสนีในโซ่เจ็ดเส้นก็โจมตีออกมาทันที ทำให้วิญญาณของมนุษย์งูเกล็ดฟ้าสูญเสียพลังต้านทาน
เคร้ง แกรก แกรก!
เมื่อเก็บโซ่อัสนีกลับมา ร่างวิญญาณของมนุษย์งูเกล็ดฟ้าจึงถูกลากเข้าไปในกระจกเก้าอัสนีหลอมวิญญาณในฉับพลัน
………………………………


[Go To Next Chapter]( ./196.md)