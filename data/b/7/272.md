##บทที่ 1416: ช่วยหยวนเหยา
“ข้าจะช่วยเจ้า!”
เผชิญหน้ากับครึ่งก้าวสู่จอมเทพทั้งสอง สีหน้าของจ้าวเฟิงไม่แปรเปลี่ยน พูดอย่างราบเรียบ
ในขณะเดียวกัน กลิ่นอายที่แข็งแกร่งล้ำลึกกลุ่มหนึ่งแผ่ออกมาจากในร่างของเขา
เสี้ยวขณะนี้ จ้าวเฟิงจ้องมองตรงไปยังครึ่งก้าวสู่จอมเทพทั้งสอง สีหน้าเรียบนิ่ง ไม่หวาดกลัวแม้แต่น้อย ร่างของเขาก็ดูยิ่งใหญ่
“...ขั้นเก้าสุดยอด?”
เทพโบราณหยวนเหยาไม่เข้าใจต้นสายปลายเหตุ จากนั้นสีหน้าตื่นตะลึง เพราะนางสำรวจพลังฝึกตนของจ้าวเฟิง พบว่าพลังของเขายกระดับถึงขั้นเก้าสุดยอดแล้ว
“หืม? ที่แท้เจ้าเด็กนี่ซ่อนระดับพลังไว้!”
แววตาของเทพโบราณโม๋อูทอประกาย
แน่นอน สิ่งที่ทำให้เขาตกใจไม่ใช่เรื่องนี้ ในเมื่อขั้นเก้าสุดยอดในสายตาเขาไม่มีค่าใดเลย
ที่เขาตกใจคือวิธีที่จ้าวเฟิงซ่อนพลังฝึกตน ทำให้พวกเขาครึ่งก้าวสู่จอมเทพมากมายดูไม่ออก
“จะเก็บเจ้านี่เอาไว้ไม่ได้!”
เทพโบราณหานเยี่ยนสายตาเย็นเยียบ
ตอนนี้นางมองมายังจ้าวเฟิง ในใจเกิดความรู้สึกหวาดกลัวบางๆ คิดอยากจะทำให้คนข้างหน้านี้หายไปในทันที
“เจ้าหลอกข้ามาโดยตลอด...”
เทพโบราณหยวนเหยาค่อนข้างโกรธเคือง คนที่นางคุ้มครองมาโดยตลอด พลังฝึกตนที่แท้จริงของเขากลับเป็นขั้นเก้าสุดยอด
ด้วยพลังฝึกตนขั้นเก้าสุดยอดของจ้าวเฟิง ไม่มีทางเป็นอันตรายใดๆ ทั้งสิ้นบนสนามรบของขั้นต่ำกว่าครึ่งก้าวสู่จอมเทพ และก็ไม่ต้องการนางลงมือช่วยเหลือเช่นกัน
แต่นางกลับไม่รู้เรื่องทั้งหมดนี้ ช่วยจ้าวเฟิงมาสิบกว่าปี
ถึงแม้จะโกรธเคืองมาก แต่เสี้ยวขณะนี้ จ้าวเฟิงกลับเสี่ยงอันตรายกับครึ่งก้าวสู่จอมเทพทั้งสอง มาช่วยนางเพียงลำพัง
จิตใจของเทพโบราณหยวนเหยาหวั่นไหวเล็กน้อย รู้สึกได้ถึงไออุ่น
ทันใดนั้น นางสัมผัสได้ถึงจิตสังหารเย็นยะเยือกของเทพโบราณหานเยี่ยน จึงรีบพูดขึ้นทันที “ต่อให้เจ้าเป็นขั้นเก้าสุดยอดก็ช่วยข้าไม่ได้ เจ้าหนีไปเร็วเข้า...”
“ตอนนี้คิดจะหนี? ช้าไปแล้ว!”
เปลวไฟเย็นเยียบสีเทาอ่อนปะทุพวยพุ่งออกจากร่างเทพโบราณหานเยี่ยน ทำให้บริเวณใกล้ๆ ปกคลุมไปด้วยเกล็ดน้ำแข็ง
ตอนนี้นางยอมปล่อยเทพโบราณหยวนเหยาไว้อีกฝั่ง แต่ต้องฆ่าจ้าวเฟิงให้ได้ก่อน
“เคี้ยกๆ ไอ้เด็กอวดดี รับความตายไปเสียดีๆ เถอะ!”
เทพโบราณโม๋อูสะบัดฝ่ามือ กลุ่มหมอกหนาสีเขียวเข้มก่อตัวเป็นโครงกระดูก บดขยี้ไปยังจ้าวเฟิง
อีกด้านหนึ่ง เทพโบราณหานเยี่ยนซัดหมัดเปลวไฟน้ำแข็งสายหนึ่งออกมา เปลวไฟน้ำแข็งเย็นเยือกบนประกายหมัด ราวกับว่าสามารถแช่แข็งสรรพสิ่งให้แหลกละเอียด
“เจ้าหนีไปเร็วเข้า…”
เทพโบราณหยวนเหยาพูดขึ้นทันที
หากมีครึ่งก้าวสู่จอมเทพแค่คนเดียว จ้าวเฟิงบางทีอาจช่วยนางได้
แต่เผชิญหน้ากับครึ่งก้าวสู่จอมเทพสองคน พลังฝึกตนขั้นเก้าสุดยอดของจ้าวเฟิงก็ยากที่จะแก้สถานการณ์ได้ อีกทั้งเทพโบราณโม๋อูพลังไม่ธรรมดา เชี่ยวชาญด้านพิษ เมื่อร่วมมือกับเทพโบราณหานเยี่ยนก็ยิ่งแข็งแกร่งขึ้นอีก
การโจมตีของครึ่งก้าวสู่จอมเทพทั้งสองใกล้จะกลืนกินจ้าวเฟิงและเทพโบราณหยวนเหยาเต็มที
ทันใดนั้น จ้าวเฟิงโอบเทพโบราณหยวนเหยาเอาไว้ แขนที่แข็งแรงแนบชิดเอวบางอ้อนแอ้นของนาง
“เจ้าทำอะไรน่ะ?”
เทพโบราณหยวนเหยาหน้าแดง ตวาดถามอย่างขวยเขิน
แต่เดิมนางมีบาดแผลอยู่แล้ว ในกายยังมีพิษ ย่อมดิ้นออกจากแขนทรงพลังของจ้าวเฟิงไม่หลุด
“วงแสงรวมศูนย์!”
รอบกายของจ้าวเฟิง คลื่นพลังเทพรวมศูนย์แผ่ระลอกออกมา ค่อยๆ ก่อเป็นวงแสงสีเงินเข้มขุ่นข้นวงหนึ่ง ปกป้องเขาและเทพโบราณหยวนเหยาเอาไว้ข้างใน
ครืน ฉัวะ ฉัวะ!
พิษที่รูปร่างคล้ายโครงกระดูกปะทะมา พิษร้ายมหาศาลตลบอบอวลไปทั่วฟ้า
ฉับพลันนั้น สรรพสิ่งรอบๆ ถูกทำลายสูญสิ้น แม้กระทั่งหินผายังเสื่อมสลายไปอย่างรวดเร็ว
แต่จ้าวเฟิงและเทพโบราณหยวนเหยาที่อยู่ในวงแสงรวมศูนย์กลับอยู่รอดปลอดภัย
อีกทั้งวงแสงรวมศูนย์ยังดูดพลังของพิษอย่างรวดเร็ว แล้วเพิ่มพลังให้ตัวมันเอง
ในชั่วขณะต่อมานี้เอง หมัดเพลิงน้ำแข็งสายหนึ่งบีบตรงเข้ามา
ตูม!
เปลวเพลิงเย็นเยียบระเบิดทำลายบนวงแสงรวมศูนย์ในชั่วพริบตา เปลวเพลิงเย็นนับไม่ถ้วน โจมตีลุกล้ำเข้าไปข้างใน
เทียบกับการโจมตีของเทพโบราณโม๋อู พลังระเบิดปะทุและการทำร้ายในชั่วพริบตาจากการโจมตีของเทพโบราณหานเยี่ยนแข็งแกร่งกว่าสิบเท่า
หากไม่ใช่ว่าก่อนหน้านี้วงแสงรวมศูนย์ดูดซับพลังของเทพโบราณโม๋อูแล้วละก็ ตอนนี้เกรงว่าคงไม่อาจต้านทานการโจมตีของเทพโบราณหานเยี่ยนได้
“ต้านทานได้?”
“เป็นไปได้อย่างไร?”
เทพโบราณหานเยี่ยนและเทพโบราณโม๋อูต่างตกใจกันเล็กน้อย
เป็นแค่เพียงขั้นเก้าสุดยอด ก็สามารถต้านทานการโจมตีของครึ่งก้าวสู่จอมเทพสองคนได้ นี่ช่างทำให้คนสั่นสะท้านเสียจริง
ภายในวงแสงรวมศูนย์ เทพโบราณหยวนเหยามองภาพนี้อย่างประหลาดใจเช่นกัน
นางในตอนนี้ร่างแนบชิดกับจ้าวเฟิง ถึงอย่างไรก่อนหน้านี้การโจมตีของครึ่งก้าวสู่จอมเทพทั้งสองก็ตรงเข้ามา เมื่อเผชิญหน้ากับวิกฤตความตาย เทพโบราณหยวนเหยากอดจ้าวเฟิงโดยจิตใต้สำนึก
รอจนนางได้สติถึงเรื่องพวกนี้แล้ว รอยแดงบนใบหน้างามเปล่งปลั่งยิ่งเข้มขึ้น ทั้งยังรีบดันตัวออกห่างในระยะหนึ่ง
“จะประมาทเลินเล่อไม่ได้ สังหารมันไปเลย!”
เทพโบราณหานเยี่ยนใบหน้าเย็นชา
เมื่อครู่พวกเขาแค่โจมตีไปอย่างง่ายๆ เท่านั้น เดิมคิดว่าจะสามารถสังหารจ้าวเฟิงได้ แต่ผลกลับเหนือความคาดหมาย
“แย่แล้ว ครั้งนี้พวกมันเอาจริงแล้ว!”
เทพโบราณหยวนเหยามีสีหน้าค่อนข้างร้อนรน แต่ในยามที่นางมองจ้าวเฟิง กลับพบว่าสีหน้าของเขาไม่เปลี่ยนไปเลยแม้แต่น้อย ราวกับว่าครึ่งก้าวสู่จอมเทพเบื้องหน้าก็ไม่เท่าไหร่นักในสายตาของเขา
“ครึ่งก้าวสู่จอมเทพสองคน ค่อนข้างจะรับมือยากอยู่!”
ความคิดของจ้าวเฟิงหมุนเร็วจี๋ คิดหาแผนรับมือ
ถึงแม้ตอนที่เขาเป็นขั้นเก้าก็เคยสังหารครึ่งก้าวสู่จอมเทพตำหนักวิญญาณบรรพกาล
แต่ตอนนั้นอีกฝ่ายได้รับบาดเจ็บ รวมกับการจำกัดที่แข็งแกร่งเป็นอย่างยิ่งจากอาณาจักรเทพของเผ่าแสง พลังของพวกเทพโบราณอวี้ห่ายไม่ถึงหกส่วนของช่วงสุดยอด
แต่ตอนนี้จ้าวเฟิงไม่เพียงเผชิญหน้ากับครึ่งก้าวสู่จอมเทพที่กำลังรบสมบูรณ์เท่านั้น แต่ยังเป็นถึงสองคน
สิ่งที่สำคัญยิ่งกว่าก็คือ เทพโบราณหยวนเหยาถูกพิษร้ายแรง ต้องรีบรักษาถึงจะได้
“ให้พวกเจ้าออกศึกก็แล้วกัน!”
จ้าวเฟิงยิ้มน้อยๆ พลังมิติในร่างแผ่ระลอกขึ้นมา ชุดคลุมยาวสีเงินตัวหนึ่งปรากฏ บนนั้นส่องประกายสีเงินวิจิตรกึ่งโปร่งใส
ในขณะเดียวกัน ร่างเงาสองร่างทะยานออกมาจากชุดคลุมมิติ
ครืน!
กลิ่นอายภัยพิบัติสั่นสะท้านภพตลบกระจายมาทันที
ศัตรูที่ตรงมายังจ้าวเฟิงและเทพโบราณหยวนเหยาตื่นตะลึงไปทันใด รู้สึกเพียงแค่สายเลือดในกายสั่นสะท้านไม่หยุด หยุดค้างอยู่กลางอากาศ
“นี่คือสายเลือดอะไรกัน?”
เทพโบราณหานเยี่ยนเนื้อตัวสั่นเทิ้ม
เห็นเพียงชายเกล็ดดำดูชั่วร้ายคนหนึ่งปรากฏออกมาจากเพลิงมังกรสีแดงเข้ม
อีกด้านหนึ่ง ชายหนุ่มลึกลับงดงามสง่าออกมาจากในมิติเลือนราง นั่นคือจ้าวคงร่างแยกที่จ้าวเฟิงสร้างขึ้นเมื่อไม่นานมานี้นั่นเอง
“เผ่าพันธุ์มังกรล้างโลกา เนตรมิติ!”
เทพโบราณโม๋อูมีสีหน้าเคร่งเครียด
สิ่งที่โชคดีก็คือ พลังฝึกตนของชายเกล็ดดำและชายหนุ่มลึกลับยังไม่ถึงขั้นเก้าสุดยอด
“เขายังมีพวกอีกรึ?”
สีหน้าของเทพโบราณหยวนเหยาฉายแววยินดี
ผู้ช่วยสองคนที่จ้าวเฟิงเพิ่งเรียกออกมา ถึงแม้ระดับพลังฝึกตนจะไม่สูง แต่ภูมิหลังไม่ธรรมดา ทำให้พลังฝั่งเขายิ่งแข็งแกร่งขึ้น
“ฮ่าๆ จะให้พวกเจ้าได้รู้ถึงเพลิงพิโรธของเผ่าพันธุ์มังกรล้างโลกา!”
มังกรล้างโลกายิ้มเหี้ยมเกรียม เห็นได้ชัดว่าตื่นเต้นเป็นอย่างยิ่ง
ในกายไหลเวียนด้วยสายเลือดเผ่าพันธุ์มังกรล้างโลกา เดิมทีมังกรล้างโลกาก็เป็นพวกที่ชอบต่อสู้อยู่แล้ว
ต้องอยู่ในชุดคลุมมิติมาโดยตลอด มังกรล้างโลกาอึดอัดจนแทบทนไม่ไหวนานแล้ว ตอนนี้มีโอกาสได้ออกศึก เขาไม่สนใจอะไรทั้งสิ้น โจมตีอย่างบ้าคลั่งมายังเทพโบราณหานเยี่ยน
ฟู่!
เปลวเพลิงดำทมิฬวูบไหว มังกรล้างโลกาเข้าประชิดมายังเทพโบราณหานเยี่ยนทันที
ส่วนจ้าวคงก็ตามมังกรวารีล้างโลกาไปโจมตีสังหารนางด้วยเช่นกัน
“พวกเราจัดการคนผู้นี้เสีย!”
จ้าวเฟิงคำรามเสียงต่ำ
เทพโบราณหยวนเหยาเข้าใจความหมายของเขา กระบี่ผลึกสีเขียวมรกตปรากฏขึ้นในมือ ก่อนฟันคมกระบี่ที่คมกริบแข็งแกร่งสายหนึ่งไปยังเทพโบราณโม๋อู
“กระบี่เทพรวมศูนย์!”
พลังเทพรวมศูนย์แผ่ระลอกขึ้นในมือจ้าวเฟิง กระบี่สีเงินเข้มใหญ่มหึมาก่อตัวขึ้นในชั่วพริบตา
ฟิ้ว ฟิ้ว!
คมกระบี่ที่แข็งแกร่งสองสายโจมตีไปยังเทพโบราณโม๋อู่อย่างรวดเร็วดุจสายฟ้าฟาด
ฟู่!
ชายเสื้อของเทพโบราณโม๋อูเพียงสะบัด หมอกพิษสีดำตลบกระจายออกมาทันใด
ในตอนที่การโจมตีของจ้าวเฟิงและเทพโบราณหยวนเหยาพุ่งเข้าไปในหมอกพิษสีดำ อานุภาพก็อ่อนลงทันที
วูบ!
เห็นเพียงคมกระบี่เขียวมรกตของเทพโบราณหยวนเหยาหม่นหมองลงเกินจะเปรียบ ตอนที่โจมตีเทพโบราณโม๋อูก็ถูกเขาทำลายลงอย่างง่ายดาย
“ฮี่ๆ ‘พิษกาฬทมิฬ’ ของข้าสามารถกัดกินพลังเทพได้!”
เทพโบราณโม๋อูหัวเราะชั่วร้าย
ในตอนนี้เอง คมกระบี่รวมศูนย์ของจ้าวเฟิงฟาดฟันมา พลังของมันกลับไม่ได้ลดลงสักเท่าไหร่
ครืน บึ้ม!
ภายใต้ความประมาท คมกระบี่รวมศูนย์ฟันไปบนร่างเทพโบราณโม๋อู ทิ้งรอยแผลน่าสยดสยองไว้ทางหนึ่ง เลือดไหลออกมาจากบาดแผลช้าๆ
“บัดซบ พลังเทพของเจ้าคนนี้มีคุณสมบัติสูบกิน หักล้างกับ ‘พิษกาฬทมิฬ’ ของข้า!”
สีหน้าของเทพโบราณโม๋อูเคร่งเครียด
จู่ๆ เขาก็พบว่าตัวเองเหมือนถูกจ้าวเฟิงควบคุมไว้
เขาเชี่ยวชาญด้านการใช้พิษ การโจมตีที่สำแดงออกมาส่วนมากล้วนสร้างความเสียหายแบบยืดเยื้อยาวนาน ส่วนพลังเทพรวมศูนย์ของจ้าวเฟิงสามารถดูดซับพลังอื่นๆ รอบด้านนานๆ ได้
เทียบกันแล้ว การโจมตีที่แรงปะทุค่อนข้างแข็งแกร่งเช่นเทพโบราณหานเยี่ยนค่อนข้างยับยั้งจ้าวเฟิงได้มากกว่า
ประสาทสัมผัสเทพของเทพโบราณโม๋อูกวาดมอง ใบหน้ตื่นตะลึง
ถึงแม้มังกรล้างโลกาและจ้าวคงจะไม่ถึงขั้นเก้าสุดยอด แต่ทั้งสองคนร่วมมือกันกลับเป็นฝ่ายได้เปรียบ
มังกรล้างโลกาคือสายเลือดเผ่าพันธุ์มังกรล้างโลกา มีผลกดข่มสายเลือดของเทพโบราณหานเยี่ยน ยิ่งเมื่อรวมกับกำลังรบที่แข็งแกร่งของเขาและกายมังกรล้างโลกา จึงบ้าคลั่งเหี้ยมโหดเหลือประมาณ
ส่วนเนตรมิติของจ้าวคงใกล้ถึงระดับเนตรปฐมเทพ พลังแข็งแกร่ง รับผิดชอบตรึงกำลัง ขัดขวางเทพโบราณหานเยี่ยน
“แย่แล้ว!”
เทพโบราณโม๋อูพลันสัมผัสได้ถึงอันตราย
ขวับ!
จ้าวเฟิงพลันมาปรากฏอยู่ข้างหลังเขา กระบี่เทพรวมศูนย์ในมือฟาดฟันออกมา
กระบี่ยังไม่ทันฟาดมาถึง ก็มีพลังมิติที่แข็งแกร่งกลุ่มหนึ่งแผ่ปกคลุมมายังร่างของเทพโบราณโม๋อู ทำให้ปฏิกิริยาของเขาช้าลง ไม่อาจหลบหลีกได้
“บัดซบ!”
เทพโบราณโม๋อูกัดฟันกรอด หยิบเอามุกวิจิตรพร่างพรายเม็ดหนึ่งออกมา
ครืน บึ้ม!
มุกสีเขียวเข้มระเบิดออกทันใด หมอกแสงห้าสีหุ้มล้อมจ้าวเฟิงและเทพโบราณโม๋อูไว้ข้างในทันที
“วงแสงรวมศูนย์!”
จ้าวเฟิงโคจรเคล็ดวิชาป้องกัน ต้านทานพิษฤทธิ์แรงที่ระเบิดออกกลุ่มนี้ไว้
ขณะเดียวกัน กระบี่ของเขาก็ฟันไปยังเทพโบราณโม๋อู
เห็นเพียงหมอกแสงห้าสีรอบด้านรวมตัวไปยังเทพโบราณโม๋อู แล้วก่อเป็นชั้นป้องกันชั้นหนึ่ง
ครืน บึ้ม!
เทพโบราณโม๋อูถูกกระบี่ของจ้าวเฟิงโจมตีจนกระเด็นถอยไปหลายลี้ แต่เนื่องจากกลวิธีป้องกันของเขาเมื่อครู่ จึงไม่ได้บาดเจ็บเท่าใดนัก
“เพลิงดวงตาอัสนีเทวะ!”
จ้าวเฟิงโคจรตาซ้าย เพลิงดวงตาอัสนีเทวะที่บิดเบี้ยวกลุ่มหนึ่งก่อตัวขึ้นในนั้น
ครืน ฉัวะ!
เทพโบราณโม๋อูเพิ่งจะหยุดลง เพลิงอัสนีเทวะกลุ่มหนึ่งก็ระเบิดลงบนวิญญาณของเขาทันที
“อ๊าก…”
เทพโบราณโม๋อูกุมหัวร้องโหยหวน
“ไป!”
จ้าวเฟิงโอบเทพโบราณหยวนเหยาไว้อีกครั้ง ทั้งยังเรียกมังกรล้างโลกาและจ้าวคงกลับมา แล้วจากไปอย่างรวดเร็ว
“ฝันไปเถอะ!”
ประกายเย็นเยียบปรากฏขึ้นในดวงตาของเทพโบราณหานเยี่ยน
แต่เดิมเทพโบราณหยวนเหยาต้องตายอย่างไม่ต้องสงสัย แต่การปรากฏตัวของจ้าวเฟิงทำลายแผนการที่แยบคายของพวกเขา และเปลี่ยนแปลงทุกอย่าง
“ปราการมิติ!”
จ้าวเฟิงกระตุ้นชุดคชุมมิติ ปลดปล่อยพลังเลือนรางซ้อนทับเป็นชั้นๆ สกัดกั้นไว้หน้าเทพโบราณหานเยี่ยน
นอกเสียจากจะทะลุผ่านปราการมิติมา มิฉะนั้นเทพโบราณหานเยี่ยนจะสำแดงวิชาประกายมิติหรือเคลื่อนย้ายชั่วพริบตาไม่ได้เลย
แต่ยามเทพโบราณหานเยี่ยนบุกเข้าไปในปราการมิติ เสวียนอ้าวมิติที่แข็งแกร่งก็พันธนาการนางเอาไว้
อีกด้านหนึ่ง เทพโบราณโม๋อูเนื้อตัวเต็มไปด้วยบาดแผล สภาพย่ำแย่น่าอนาถเป็นที่สุด
“บัดซบ!”
ในตอนที่เทพโบราณหานเยี่ยนฝ่าออกมาแล้ว ร่างของจ้าวเฟิงจะยังอยู่ที่ไหนกัน นางกัดฟันกรอดอย่างอดไม่ได้
“ชุดคลุมมิติ เสวียนอ้าวมิติ! ความเร็วของเจ้านี่สูงยิ่งนัก พวกเราไล่ตามไม่ทัน!”
ชั่วขณะนั้น ทั้งสองหยุดยืนอยู่ที่เดิม สีหน้าเคร่งเครียด ย่ำแย่เป็นอย่างยิ่ง
อัจฉริยะขั้นเก้าหน้าใหม่ช่วยเทพโบราณหยวนเหยาไปดื้อๆ ภายใต้สายตาครึ่งก้าวสู่จอมเทพสองคน พวกเขาทั้งสองยังจะมีหน้าเหลืออยู่หรือ
………………………………………………


[Go To Next Chapter]( ./273.md)