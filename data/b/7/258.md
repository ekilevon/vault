##บทที่ 1402: ยกระดับพลังอย่างบ้าคลั่ง
จ้าวเฟิงเคยทดลองในมิติของชุดคลุมก่อนหน้านี้ ความคิดของเขาสามารถเปลี่ยนแปลงวัตถุได้ตามใจ ทำให้ไฟกองนั้นอ่อนแรงหรือมอดดับลงได้
แต่ภายหลัง ในตอนที่เป้าหมายเปลี่ยนเป็น ‘หมัดเทพรวมศูนย์’ ก็ไม่เกิดผลแล้ว
ดังนั้นครั้งนี้จ้าวเฟิงเลยตัดสินใจเอาต้นไม้แห่งกาลเวลามาทดลอง ดูว่าพลัง ‘แปรฝันเป็นจริง’ จะเห็นผลหรือไม่
รอบด้าน ทุกคนต่างจับจ้องมายังจ้าวเฟิง
“เขาจะทำอะไร?”
“ใช้วิชาดวงตาทำให้ต้นไม้แห่งกาลเวลาฟื้นคืนชีวิตขึ้นมา?”
ทุกคนพึมพำเบาๆ
“ไม่มีทางทำได้ ระดับของต้นไม้แห่งกาลเวลาสูงมาก พลังชีวิตทั่วไปไม่มีผลเลยแม้แต่น้อย อีกทั้งกิ่งก้านสาขาส่วนใหญ่ของต้นไม้แห่งกาลเวลาก็แห้งเฉาเหี่ยวตายไปนานแล้ว ต่อให้ข้าใช้เคล็ดวิชาลับของเผ่าแสง หลอมรวมพลังชีวิตระดับสูงออกมา ต้นไม้แห่งกาลเวลาก็ดูดซับมันไปได้ไม่มากเท่าใดนัก... ”
มู่กู่ส่ายหน้าเบาๆ
คิดอยากจะฟื้นคืนต้นไม้แห่งกาลเวลา อันดับแรกต้องจัดการสองปัญหาเสียก่อน
หนึ่งคือต้องมีพลังชีวิตที่เกินกว่าขั้นจอมเทพทั่วไป สองคือต้องทำให้ต้นไม้แห่งกาลเวลาดูดซับพลังชีวิตกลุ่มนี้
และสองจุดนี้ จ้าวเฟิงไม่อาจทำได้
วู้ม!
โลกเบื้องหน้าจ้าวเฟิงเปลี่ยนเป็นสีสันตระการตาราวกับห้วงฝันมายา
“ฟื้นฟูพลังชีวิต...ฟื้นขึ้นมา!”
สายตาของจ้าวเฟิงจ้องไปบนต้นไม้แห่งกาลเวลา ในใจเกิดความคิดนี้ขึ้น
ฟู่!
พลังดั้งเดิมในดวงตาซ้ายของเขาไหลออกไปอย่างรวดเร็ว
แต่ต้นไม้แห่งกาลเวลาก็ไม่เกิดการเปลี่ยนแปลงใดๆ ขึ้น
อีกทั้งครั้งนี้ ความเร็วที่หลั่งไหลออกไปของพลังดั้งเดิมสูงอย่างที่ไม่เคยเป็นมาก่อน
ไม่ถึงเสี้ยวขณะ พลังดั้งเดิมของเขาก็ไหลออกไปเกือบครึ่ง
วู้ม!
จ้าวเฟิงหยุดโคจรดวงตาซ้าย ปิดตาลงเล็กน้อย
หากเขาทำเช่นนั้นต่อไป เกรงว่าจะใช้พลังดั้งเดิมจนหมดในอีกไม่นานนัก
“จ้าวเฟิง อย่าฝืนเลย ต้นไม้แห่งกาลเวลาต้นนี้ แม้กระทั่งข้าก็ไม่มีวิธีใด!”
มู่กู่พูดขึ้นทันที
เขาคาดเอาไว้ได้นานแล้วว่าจ้าวเฟิงไม่มีทางทำสำเร็จ ดังนั้นจึงไม่ได้คาดหวังอะไรมากนัก
‘ทำไม่ถึงเป็นเช่นนี้อีกแล้ว?’
ความคิดของจ้าวเฟิงหมุนวนรวดเร็ว
‘ลำพังแค่ใช้พลังดั้งเดิมกลับไม่มีผลใดๆ...ไม่สิ หรือความสามารถนี้จะยังมีข้อจำกัดอื่น!’
จ้าวเฟิงลืมตาขึ้นโดยพลัน
เขาเปรียบเทียบตัวอย่างที่สำเร็จและล้มเหลวอย่างละเอียด ก่อนจะได้ข้อสรุปในชั่วพริบตา นั่นก็คือขนาดและขอบเขตของเป้าหมาย
วู้ม!
ตาซ้ายของจ้าวเฟิงทะลักคลื่นพลังดวงตาที่แข็งแกร่งอีกครั้ง
“ยังไม่ยอมแพ้อีกรึ?”
เทพโบราณเฉิงอวิ๋นพูดเสียงต่ำ
คนอื่นที่นั่นส่ายหน้าเบาๆ พวกเขารู้ว่าพลังดวงตาของจ้าวเฟิงน่าอัศจรรย์มาก แต่ก็ไม่ได้หมายความว่าเป็นพลังที่สามารถทำได้ทุกอย่าง แม้กระทั่งฟื้นต้นไม้แห่งกาลเวลาขึ้นมาได้
“ฟื้นฟูพลังชีวิต...ฟื้นขึ้น...”
ในใจของจ้าวเฟิงเกิดความคิดที่แรงกล้าเช่นนี้
ครั้งนี้ตาซ้ายของจ้าวเฟิงเพ่งไปยังกิ่งเล็กบางกิ่งหนึ่งบนต้นไม้แห่งกาลเวลา
วู้ม!
ในมิติเนตรเทพเจ้า ลูกทรงกลมแสงสีเงินสั่นไหวเบาๆ แล้วปล่อยพลังดั้งเดิมกลุ่มหนึ่งออกมา ผสานไปในฟ้าดิน
ทันใดนั้น
กิ่งก้านแห้งเหี่ยวสีเทาพลันอวบอิ่มขึ้น ทั้งยังส่องประกายแสงสีขาวเลือนราง แผ่ระลอกคลื่นพลังเวลาออกมา
“สำเร็จแล้ว?”
“เป็นไปได้อย่างไร? กิ่งหนึ่งของต้นไม้แห่งกาลเวลาฟื้นขึ้นมาแล้ว!”
ทุกคนที่อยู่ที่นั่นจ้องไปยังกิ่งไม้กิ่งนั้น ไม่อยากจะเชื่อในสิ่งที่เห็นเบื้องหน้า
ตามหลักแล้ว หากคิดจะฟื้นพลังชีวิตของต้นไม้ต้นหนึ่ง จะต้องค่อยๆ เริ่มจากราก
แต่ต้นไม้แห่งกาลเวลาตอนนี้มีเพียงกิ่งกิ่งเดียวที่ฟื้นชีวิตขึ้นเหมือนเดิม ส่วนอื่นยังคงแห้งเหี่ยว
“สำเร็จแล้ว!”
จ้าวเฟิงหยุดโคจรตาซ้าย สีหน้าลิงโลด
ความสำเร็จที่เขาสนใจไม่ใช่ต้นไม้แห่งกาลเวลา แต่เป็นความสามารถใหม่ของดวงตาซ้าย
ดั่งเช่นความเข้าใจของจ้าวเฟิง ความสามารถ ‘แปรฝันเป็นจริง’ มีอยู่จริง แต่ขนาดเป้าหมายที่เกิดขึ้นจะใหญ่มากไม่ได้ มิฉะนั้นก็ไม่อาจทำสำเร็จ
ต่อมาคือการใช้พลังของแต่ละสถานการณ์ก็ไม่เหมือนกัน
เหมือนก่อนหน้านี้ ดับกองไฟธรรมดากองหนึ่ง พลังดั้งเดิมที่ใช้น้อยเป็นอย่างมาก แทบจะไม่ต้องนับ
แต่การทำให้ต้นไม้แห่งกาลเวลาฟื้นขึ้นมาจะใช้พลังค่อนข้างมาก
“จ้าวเฟิง เจ้าทำได้อย่างไร?”
มู่กู่ค่อนข้างตื่นเต้น ถามขึ้นทันที
“ไยจึงมีเพียงกิ่งเดียวที่ฟื้นฟูถึงสภาวะที่ดีเยี่ยมที่สุด แต่ส่วนอื่นๆ ของต้นไม้แห่งกาลเวลากลับไม่เกิดการเปลี่ยนแปลงใดๆ?”
เศษเสี้ยวอาวุธบรรพชนอดไม่ได้ที่จะเอ่ยปากขึ้น
“ข้าใช้พลังไปค่อนข้างมาก จำต้องพักผ่อนช่วงหนึ่งก่อน!”
จ้าวเฟิงปิดตาซ้ายลง แสดงท่าทางอ่อนล้าออกมา
ความสามารถ ‘แปรฝันเป็นจริง’ ช่างน่าแปลกประหลาด น่าอัศจรรย์เกินไป ระยะนี้จะให้แพร่งพรายออกไปไม่ได้เด็ดขาด
จากนั้นจ้าวเฟิงก็เข้าไปในชุดคลุมมิติแล้วทดลองอีกหลายครั้ง พบว่าเป็นเหตุจากขนาดและขอบเขตของเป้าหมายจริงๆ
เวลาหลังจากนั้น จ้าวเฟิงล้วนศึกษาความสามารถนี้
หนึ่งเดือนหลังจากนั้น เขาก็แทบจะฟื้นคืนสภาพได้สมบูรณ์แล้ว
เมื่อถึงเดือนที่สามในชุดคลุมมิติ ในที่สุดเผ่าแสงก็เป็นฝ่ายเชิญจ้าวเฟิงออกมา
“จ้าวเฟิง ขอเจ้าได้โปรดฟื้นคืนชีวิตต้นไม้แห่งกาลเวลาของเผ่าแสงด้วยเถิด หากมีอะไรที่ต้องการก็บัญชามาได้เลย หลังจากเสร็จสิ้น เผ่าแสงจักขอบพระคุณอย่างยิ่ง!”
มู่กู่พูดเปิดอก
“ข้าต้องการของล้ำค่าที่ชำระวิญญาณและยกระดับขอบเขตวิญญาณจำนวนมาก!”
จ้าวเฟิงเอ่ยปากทันที
หากเขาไม่ต้องการของล้ำค่าใดแล้วสามารถฟื้นต้นไม้แห่งกาลเวลาได้ คนอื่นไม่สงสัยก็คงแปลก
“ได้ ไม่มีปัญหา!”
มู่กู่รีบรับปาก
ต่อมา จ้าวเฟิงก็เริ่มฟื้นคืนชีวิตให้ต้นไม้แห่งกาลเวลาอีกครั้ง
ครั้งนี้เขาเริ่มจากราก
หลังจากใช้พลังพลังดั้งเดิมแล้ว ส่วนรากเล็กละเอียดก็ถูกจ้าวเฟิงคืนชีพขึ้นทันที
ผ่านไปทุกช่วงเวลาหนึ่ง จ้าวเฟิงก็จะทำให้รากส่วนเล็กๆ ของต้นไม้แห่งกาลเวลาฟื้นคืนชีวิต
หลังจากฟื้นส่วนรากแล้ว ต้นไม้แห่งกาลเวลาก็มีความสามารถในการฟื้นฟูตัวเองแล้ว จากนี้ต่อให้จ้าวเฟิงและมู่กู่ไม่ทำอะไร ผ่านไประยะหนึ่งต้นไม้แห่งกาลเวลาก็จะฟื้นขึ้นอย่างสมบูรณ์
“ทุกอย่างหลังจากนี้ก็มอบให้ข้า!”
มู่กู่พูดขึ้น
รากของต้นไม้แห่งกาลเวลาฟื้นคืนมาแล้ว ต่อไปมู่กู่เองก็สามารถรักษาต้นไม้แห่งกาลเวลาให้รอดได้
ตอนนี้เขาควบคุมทั้งอาณาจักรเทพของเผ่าแสงได้ในขั้นต้นแล้ว ทั้งยังซ่อมแซมช่องโหว่ของอาณาจักรเทพด้วย
เช่นนี้หากคนภายนอกจะบุกเข้ามาก็จะยากขึ้นแล้ว
“เจ้าเด็กนี่ทำให้ต้นไม้แห่งกาลเวลาฟื้นจากความตายมาได้จริงๆ ด้วย!”
เศษเสี้ยวอาวุธบรรพชนตกใจเป็นอย่างยิ่ง
“จ้าวเฟิง เจ้าต้องการสิ่งได้ก็บอกมาได้เลย!”
มู่กู่ยิ้มเอ่ยขึ้น
“อาวุธเทพระดับสุดยอดสองชิ้น กับของล้ำค่าที่ช่วยเทพโบราณขั้นเก้าและขั้นเก้าสุดยอดทะลวงพลังฝึกตน!”
จ้าวเฟิงเอ่ยปากอย่างไม่เกรงใจแม้แต่น้อย
เขาเชื่อว่ามู่กู่ในสภาพสุดยอดจะต้องแข็งแกร่งเป็นอย่างยิ่งแน่นอน อาวุธเทพระดับสุดยอดสองชิ้นน่าจะไม่ใช่ปัญหา
“ได้ เจ้าเลือกเอาเองเถิด!”
มู่กู่ยิ้มน้อยๆ
ขวับ!
มิติแผ่ระลอกออกมา เบื้องหน้าจ้าวเฟิงมีอาวุธเทพที่กลิ่นอายแข็งแกร่งไร้เทียมทานและส่องประกายแต่ละประเภทปรากฏขึ้น
“อาวุธเทพระดับสุดยอดสิบชิ้น!”
สีหน้าของจ้าวเฟิงตื่นตะลึง
จอมเทพทั้งสามขั้น จอมเทพขั้นหนึ่งทั่วไปอย่างมากก็มีอาวุธเทพระดับสุดยอดสองชิ้น แต่มู่กูหยิบอาวุธเทพระดับสุดยอดออกมาเลยทันทีสิบชิ้น
แน่นอน ตอนนี้ไม่ใช่เวลามาสนใจเรื่องพวกนี้ จ้าวเฟิงต้องเลือกอาวุธเทพระดับสุดยอดที่ตนต้องการ
ตัวเขาเองมีชุดคลุมมิติและกระจกเก้าอัสนีหลอมวิญญาณ เมื่อรวมกับเศษเสี้ยวอาวุธบรรพชน โดยพื้นฐานแล้วก็ไม่ขาดแคลนอาวุธเทพระดับสุดยอด
ดังนั้นจ้าวเฟิงจึงเลือกอาวุธเทพระดับสุดยอดให้คนอื่น
เมื่อผ่านการคัดเลือกอย่างพิถีพิถัน จ้าวเฟิงหยิบเอามุกวิเศษลายมังกรสีแดงเม็ดหนึ่งและร่มโบราณสีชาดมา
“ในบรรดาอาวุธเทพระดับสุดยอดพวกนี้ มุกมังกรไฟกับร่มอัสนีเพลิงที่เจ้าเลือกล้วนเป็นอาวุธเทพระดับสุดยอดที่คุณสมบัติไม่เลวเลย”
มู่กู่พูดชมเชย
“ขอบคุณมาก!”
จ้าวเฟิงหัวเราะ พอใจกับอาวุธเทพระดับสุดยอดสองชิ้นนี้เป็นอย่างมาก
“ของล้ำค่าฝึกฝนอื่นๆ ที่เจ้าต้องการ ผ่านไปอีกช่วงหนึ่งข้าจะส่งมาให้!”
มู่กู่พูดเสริม
ตอนนี้ภารกิจที่สำคัญของมู่กู่คือฟื้นคืนชีพต้นไม้แห่งกาลเวลา ถึงตอนนั้นเขาจะสามารถเข้าออกคลังสมบัติเผ่าแสงได้โดยไร้กังวล
ยามนั้นเมื่อกวาดค้นสมบัติของล้ำค่าก็ง่ายขึ้นเยอะ
ฟุ่บ!
หลังจากจ้าวเฟิงเข้ามาในชุดคลุมมิติ ก็มอบ ‘มุกมังกรไฟ’ ให้กับมังกรวารีล้างโลกาทันที
“นี่...นายท่าน!”
มังกรวารีล้างโลกาตื่นตะลึงที่ได้รับความเมตตาอย่างคาดไม่ถึง ไม่รู้ว่าจะขอบคุณเช่นไร
จ้าวเฟิงไม่ได้อธิบายอะไรมากนัก แต่เข้าไปในห้วงฝันบรรพกาลทันที
“นายท่าน!”
ผู้อาวุโสเผ่าพันธุ์กิเลนเพลิงโลหิตทะยานออกมา ร้องเรียกอย่างเคารพนอบน้อม
เขารับรู้ได้อย่างแจ่มชัดว่าจ้าวเฟิงถึงเทพโบราณขั้นเก้าแล้ว
ความเร็วในการฝึกฝนเช่นนี้ ต่อให้เป็นเผ่าวิญญาณก็เทียบชั้นไม่ติดเลย ดังนั้นเขาเลยยิ่งยอมรับฐานะเนตรเทพเจ้าดวงที่เก้าของจ้าวเฟิง
“รับไป!”
จ้าวเฟิงหยิบเอาร่มอัสนีเพลิงออกมา
“ร่มอัสนีเพลิง อาวุธเทพระดับสุดยอดที่ทั้งโจมตีและป้องกันในหนึ่งเดียว...”
เผ่าพันธุ์กิเลนเพลิงโลหิตดวงตาเป็นประกาย มองอาวุธเทพระดับสุดยอดชิ้นนี้ออกทันที
ไม่นานนักจ้าววั่นก็มาถึง ภายในห้วงฝันบรรพกาล ทรัพยากรและค่าตอบแทนที่จ้าววั่นได้รับก็ไม่เลว ตอนนี้ถึงเทพโบราณขั้นแปดแล้ว
จากนั้นจ้าวเฟิงก็มอบ ‘มุกเหมันต์ทมิฬ’ ที่ได้มาจากเทพโบราณหานอวี้ให้กับเขา
ตอนนี้กำลังรบสำคัญของกลุ่มจ้าวเฟิง แต่ละคนมีอาวุธเทพระดับสุดยอดคนละชิ้น กำลังรบเพิ่มขึ้นอย่างมาก
หลังจากเอาของล้ำค่าจำนวนมากไปจากเผ่าพันธุ์กิเลนเพลิงโลหิต จ้าวเฟิงก็กลับไปยังมิติของชุดคลุม
“ของล้ำค่าพวกนี้เป็นของเจ้าทั้งหมด!”
จ้าวเฟิงโยนของล้ำค่ามากมายที่ได้มาจากห้วงฝันบรรพกาลให้กับมังกรวารีล้างโลกา
เทียบกับคนอื่น ศักยภาพของมังกรวารีล้างโลกามากกว่าอย่างไม่ต้องสงสัย
“นายท่าน!”
มังกรวารีล้างโลกายากจะแสดงความซาบซึ้งในใจออกมา
ช่วงระยะนี้ ของล้ำค่าที่จ้าวเฟิงมอบให้เขากองเป็นภูเขาลูกเล็กๆ ได้แล้ว เขารู้สึกเป็นครั้งแรกว่าจ้าวเฟิงยิ่งใหญ่ถึงเพียงนั้น
หลังจากนั้นสามเดือน มู่กู่ส่งทรัพยากรล้ำค่าสำหรับฝึกฝนประเภททะลวงขั้นและเศษเสี้ยวอาวุธบรรพชนมาให้จ้าวเฟิง
จ้าวเฟิงแบ่งทรัพยากรนี้ให้กับจ้าววั่น จ้าวหวาง มังกรวารีล้างโลกา และเผ่าพันธุ์กิเลนเพลิงโลหิตเท่าๆ กัน
เมื่อมีอาวุธเทพระดับสุดยอด รวมกับของล้ำค่าพวกนี้ พลังและระดับพลังฝึกตนของทุกคนในกลุ่มของเขา แทบจะก้าวกระโดดอย่างสมบูรณ์
ต่อจากนั้นจ้าวเฟิงก็เริ่มฝึกฝนเศษเสี้ยวอาวุธบรรพชน
ตอนนี้เศษเสี้ยวอาวุธบรรพชนเหมือนจะยอมรับจ้าวเฟิงอย่างยิ่ง บางทีอาจเป็นเพราะจ้าวเฟิงฟื้นคืนชีพต้นไม้แห่งกาลเวลา
เนื่องจากการร่วมมือของเศษเสี้ยวอาวุธบรรพชน ในเวลาสองเดือน จ้าวเฟิงก็ฝึกฝนเศษเสี้ยวอาวุธบรรพชนจนสำเร็จ
ก่อนหน้าที่ยังไม่ได้ฝึกฝน เสวียนอ้าวเวลาของจ้าวเฟิงเดิมก็ไปถึงขั้นเจ็ดแล้ว
ในช่วงที่ฝึกฝนเศษเสี้ยวอาวุธบรรพชน ผลสุดท้ายกลับยกระดับถึงขั้นเจ็ดสุดยอดโดยไม่รู้ตัว
“สมกับที่เป็นเศษเสี้ยวอาวุธบรรพชน ในวันหน้าการฝึกฝนเสวียนอ้าวเวลาน่าจะไม่ยากแล้ว!”
จ้าวเฟิงค่อนข้างยินดี
แน่นอนว่าระหว่างการฝึกฝนเศษเสี้ยวอาวุธบรรพชน จ้าวเฟิงก็แบ่งความคิดหลายส่วนไปฝึกฝนด้านอื่นๆ ด้วย
นอกจากเสวียนอ้าวมิติจะยกระดับอย่างเห็นได้ชัดแล้ว พลังเสวียนอ้าวอื่นๆ ก็ยกระดับขึ้นไม่น้อย ‘วิชาพลังฟ้าประสานหนึ่ง’ ขั้นที่สี่มั่นคงอย่างสมบูรณ์ ทั้งยังยกระดับขึ้นอีกด้วย
นอกจากนั้น จ้าวเฟิงยังกินผลึกวิญญาณอัสนีและของล้ำค่าประเภทวิญญาณที่ได้มาจากมู่กู่จำนวนมาก
ตอนนี้พลังวิญญาณของเขาอยู่ในขั้นเก้าสุดยอดแล้ว
เนื่องจากควบคุมเศษเสี้ยวอาวุธบรรพชน ด้านการใช้เสวียนอ้าวเวลาของจ้าวเฟิงจึงยิ่งแข็งแกร่งขึ้น
การไหลเวียนของเวลาในชุดคลุมมิติเพิ่มเป็นห้าสิบต่อหนึ่ง
ภายใต้การตกตะกอนของเวลา พลังฝึกตนและพลังแฝงของจ้าวเฟิงค่อยๆ สะสมทีละน้อย
จนกระทั่งถึงวันหนึ่ง ซินอู๋เหินก็เป็นฝ่ายมาหาเขาเอง
“สหายจ้าว พวกเราเตรียมตัวจะจากไปแล้ว เจ้าวางแผนไว้อย่างไร?”
……………………………


[Go To Next Chapter]( ./259.md)