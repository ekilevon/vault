##บทที่ 1344: เคลื่อนพลทั้งหมด
“ผู้บุกรุก ตายเสีย!”
เสี้ยวขณะที่ผู้แข็งแกร่งเผ่ามังกรโบราณอัสนีเพลิงปรากฏตัวขึ้นก็คำรามเสียงดัง ทำให้ท้องฟ้ารอบด้านสั่นไหวอยู่ชั่วขณะ
“กายวัฏสงสารขั้นเก้า!”
จ้าวเฟิงไม่พูดพร่ำทำเพลง หมุนตัวหนีไปทันที
หากเป็นเทพโบราณขั้นเก้าทั่วไป จ้าวเฟิงอาศัยอาวุธเทพระดับสุดยอดสองชิ้น บางทีอาจจะต้านทานได้
แต่เผ่ามังกรโบราณอัสนีเพลิง ตอนมีชีวิตอยู่เป็นเผ่าพันธุ์นักรบที่น่ากลัว ตอนนี้ยิ่งเป็นกายวัฏสงสาร หากปะทะกับเขาก็เท่ากับรนหาที่ตาย อีกทั้งข้างๆ ยังมีคู่เทพเซียนปีศาจอีก
“ไสหัวไป!”
จ้าวเฟิงเพิ่งจะหันหลังกลับก็เห็นคู่เทพเซียนปีศาจโจมตีมา เขารีบรวมพลังเทพรวมศูนย์เป็นโล่แสงบิดเบี้ยวมืดหม่นทันที จากนั้นก็กระตุ้นกระจกเก้าอัสนีหลอมวิญญาณอีกครั้ง!
วู้ม แซ่ด แซ่ด!
มังกรสายฟ้าตัวใหญ่มหึมาพุ่งออกมาจากกระจกเก้าอัสนีหลอมวิญญาณ
พลานุภาพและแสงอัสนีที่น่าหวาดหวั่นทำให้คู่เทพเซียนปีศาจมีสีหน้าตกใจไปเล็กน้อย แต่ว่าพวกเขาเป็นกายวัฏสงสาร จึงไม่เกรงกลัวอะไรทั้งนั้น
“เขตแดนคุกมายา!”
ในตอนที่คู่เทพเซียนปีศาจเตรียมสำแดงการโจมตีที่ทรงพลัง ตาซ้ายของจ้าวเฟิงก็ใช้วิชาลวงตาวิญญาณทันที
ถึงแม้พลังฝึกตนของคู่เทพเซียนปีศาจสูงถึงขั้นแปดสุดยอด แต่ก็ยังคงถูกวิชาลวงตาของจ้าวเฟิงจนงงงันไปครู่หนึ่ง
ครืน ตูม บึ้ม!
ด้วยเหตุนี้ คู่เทพเซียนปีศาจจึงตกเป็นฝ่ายเสียเปรียบ ถูกมังกรแสงอัสนีตัวมหึมาทะลุผ่านทันที ร่างแหลกลาญไม่มีชิ้นดีและกระเด็นถอยไปข้างหลัง
ส่วนจ้าวเฟิงอาศัยช่องว่างนี้หลบหนีไป
“จะหนีไปไหน!”
กายวัฏสงสารขั้นเก้าที่อยู่ด้านหลังคำรามลั่น ก่อนสะบัดฝ่ามือ
ครืน ฟู่ ฟู่!
มังกรเพลิงแสงอัสนีพราวพร่างทะยานออกมา ไม่ว่าจะเป็นรัศมีอำนาจหรือพลังก็ล้วนล้ำหน้าการโจมตีมังกรอัสนีที่จ้าวเฟิงใช้กระจกปล่อยออกมา
ทุกที่ที่มังกรเพลิงอัสนีเคลื่อนผ่าน เบื้องหน้ามีแต่ความวินาศ
“ปราการมิติ!”
จ้าวเฟิงพลันกระตุ้นชุดคลุมมิติ ปลดปล่อยมิติทับซ้อนที่เลือนรางชั้นหนึ่งออกมา
ในตอนที่มังกรอัสนีเพลิงปะทะเข้ากับพลังมิติชั้นนี้ก็ได้รับผลกระทบทันที
ครืน แซ่ด แซ่ด!
ไม่นานเท่าใด พลังมิติกลุ่มนั้นก็ถูกมังกรเพลิงอัสนีตัวนั้นทำลาย
แต่ว่าเสี้ยวขณะนี้ จ้าวเฟิงหายไปอย่างไร้ร่องรอยนานแล้ว
“ตามไปเร็ว อย่าปล่อยเจ้านั่นหนีไป!”
คู่เทพเซียนปีศาจรีบตะโกนขึ้น
ตอนนี้กายวัฏสงสารขั้นเก้าของเทพโบราณโยวเฉวียนมาถึงแล้ว ผู้บุกรุกยังจะมีพลังต้านทานอีก?
ต่อให้เขาหนีอย่างเอาเป็นเอาตาย ก็หนีไม่พ้นเงื้อมมือของมังกรโบราณอัสนีเพลิง
“ไม่ต้องรีบ!”
มังกรโบราณอัสนีเพลิงพูดเสียงต่ำ
ตอนคู่เทพเซียนปีศาจเตรียมจะซักถามก็ได้รับกระแสจิตของเทพโบราณโยวเฉวียน “ผู้บุกรุกคนนี้น่าจะรวมตัวกับเทพโบราณลั่วหลิงแล้ว มันยังมีมังกรวารีล้างโลกาและแมวความลับสวรรค์เป็นผู้ช่วยอีก พวกเจ้าจับได้ก็จับ ขอแค่อย่าให้มันหนีไปก็พอ...”
“เช่นนี้รึ? แต่ว่านายท่าน ไยท่านจึงตามมาด้วยตนเอง!”
หลังจากฟังประโยคนี้จบ สีหน้าของคู่เทพเซียนปีศาจตะลึงไป
หากเป็นดังเช่นที่นายท่านพูดมา พวกเขาสองคนลงมือร่วมกับมังกรโบราณอัสนีเพลิงก็ไม่แน่ว่าจะจับจ้าวเฟิงได้จริงๆ
แต่ทว่าเทพโบราณโยวเฉวียนตามมาด้วยตัวเอง เช่นนั้นทุกอย่างก็ไม่ใช่ปัญหาแล้ว
ถึงแม้เนตรสังสารวัฏจะไม่เชี่ยวชาญด้านต่อสู้ แต่จะดีร้ายอย่างไรเทพโบราณโยวเฉวียนก็เป็นเทพโบราณขั้นเก้า พลังจะดูถูกไม่ได้เลย
“ตอนนี้คนทั้งหมดของหอมารสวรรค์ฟังคำบัญชาของข้า กำลังรวมตัวกันไปที่พวกเจ้า ถึงตอนนั้นข้าจะให้พวกมันได้ลิ้มลองรสชาติของความสิ้นหวัง!”
เทพโบราณโยวเฉวียนแค่นเสียงเย็นอีกครั้ง คำพูดเย็นชาสะท้อนในวิญญาณของพวกเขาทั้งสาม
ความเกลียดชังที่เทพโบราณโยวเฉวียนมีต่อจ้าวเฟิงไม่อาจจะบรรยายออกมาได้
เทพโบราณโยวเฉวียนนำพลังทั้งหมดออกมาเพื่อชัยชนะของการลงมือครั้งนี้ อีกทั้งยังออกโรงด้วยตนเอง นอกจากนั้นเขายังเคลื่อนกำลังพลทั้งหมดในหอมารสวรรค์ที่เคลื่อนได้อีกด้วย!
พลานุภาพมากมายเพียงนี้มีเพื่อสังหารผู้บุกรุกสองคน และจับแมวความลับสวรรค์กลับมา
“หืม? ไม่รีบร้อนตามมา?”
จ้าวเฟิงค่อนข้างแปลกใจ
ตามเหตุการณ์ปกติ กายสังสารวัฏขั้นเก้าน่าจะมาจับกุมตนเองอย่างสุดกำลัง ด้วยความเร็วของมังกรโบราณอัสนีเพลิง การไล่ตามจ้าวเฟิงก็ไม่นับว่ายากเกินไป
ส่วนจ้าวเฟิงก็เตรียมพร้อมเอาไว้แล้ว หากสู้ไม่ได้ก็จะใช้ไพ่ตาย ให้มังกรวารีล้างโลกาและแมวขโมยตัวน้อยลงมือ หากยังไม่ไหวอีกก็จะเรียกผู้ช่วยจากห้วงฝันบรรพกาลมา
แต่ถึงแม้มังกรโบราณอัสนีเพลิงและคู่เทพเซียนปีศาจจะไล่ตามจ้าวเฟิง กลับไม่ได้พยายามมากเท่าใด
“แบบนี้ก็ดีเหมือนกัน ในเมื่อพวกเจ้าให้เวลาข้า เช่นนั้นข้าก็จะทำให้พวกเจ้าประหลาดใจ!”
จ้าวเฟิงหัวเราะ หลบหนีต่อไป
……
สมาชิกที่สามารถลงมือได้ทั้งหมดในหอมารสวรรค์ถูกเทพโบราณโยวเฉวียนเรียกรวมพล
ในห้องลับห้องหนึ่ง สตรีซูบผอมคนหนึ่งมีสีหน้าหวาดผวา
นางก็คือหนึ่งในสมาชิกคนที่ร่วมมือกับพวกเทพโบราณเสวียนหมัวไล่สังหารอย่างบ้าคลั่งในซากปรักหักพังเผ่าความลับสวรรค์
“เป็นเขาจริงๆ ด้วย ตอนนี้กลุ่มเทพโบราณเสวียนหมัวตายหมดแล้ว...”
สตรีร่างผอมค่อนข้างหดหู่
พวกเขาหกคนปฏิบัติภารกิจมาหลายปี ตอนนี้กลับเหลือนางเพียงคนเดียว
จู่ๆ สตรีผอมซูบหยิบป้ายส่งข่าวออกมา หลังจากได้ข่าวของเทพโบราณโยวเฉวียนแล้วก็ไม่ได้เคลื่อนไหว
นางเคยเผชิญหน้ากับจ้าวเฟิงมาแล้วหลายครั้ง เบาะแสมากมายเพียงพอ จึงสามารถอาศัยเนตรทำนายทำนายเหตุการณ์คร่าวๆ ต่อไปของตนเองได้
“ด้านร้าย!”
……
“ถ้าจับผู้บุกรุกได้ ทุกคนจะได้รับคะแนนคุณูปการเป็นรางวัล!”
ผู้อาวุโสผมขาวคนหนึ่งมีสีหน้าตื่นเต้น ออกเดินทางทันที
สมาชิกทั้งหมดในหอมารสวรรค์เคลื่อนกำลังไปยังทิศทางคร่าวๆ ทางหนึ่ง
ส่วนจ้าวเฟิงที่กำลังหลบหนี ในที่สุดก็สัมผัสถึงจุดนี้ได้
หลังจากดวงตาเทพเจ้าของเขามองทะลุปรุโปร่งแล้วก็พบว่าแถวนี้มีคนไม่น้อยกำลังเคลื่อนกำลังพล แต่ไม่ได้ปรากฏตัวมาลงมือกับเขา
“คิดไม่ถึงเลยว่าหอมารสวรรค์จะส่งกำลังพลมามากมายเพียงนี้เพื่อจัดการข้า!”
จ้าวเฟิงหัวเราะอย่างเหนื่อยหน่าย อีกฝ่ายช่างประเมินตนสูงเกินไปแล้วจริงๆ
“ข้างหน้านั่นมัน?”
สายตาจ้าวเฟิงอึ้งไปเล็กน้อย
ในเสี้ยวขณะเดียวกัน จ้าวเฟิงรู้สึกว่าด้านหลังมีความกดดันมหาศาลกลุ่มหนึ่งลอยมา
อากาศรอบด้านร้อนแผดเผาเป็นอย่างยิ่ง มีอัสนีแผ่ขยายอยู่รางๆ
ครืน!
มังกรโบราณอัสนีเพลิงและคู่เทพเซียนปีศาจพลันกระตุ้นพลัง ไล่ตามมาด้วยความเร็วสูงที่สุด
ขณะเดียวกัน รอบกายจ้าวเฟิงก็ค่อยๆ มีร่างคนแปลกหน้าหลายคนปรากฏขึ้น
ถึงแม้พวกเขาจะมองไม่เห็นจ้าวเฟิง แต่กลับได้รับการชี้แนะจากคนบางคน จึงรู้ถึงจุดเป้าหมาย กำลังล้อมมายังจ้าวเฟิงอย่างรวดเร็ว
“ให้ข้าดูสิว่าเจ้าจะกำเริบเสิบสานไปถึงไหน!”
ตอนนี้เอง เสียงคำรามเย็นชาก้องกังวานมาจากเบื้องหน้า
ครืน ตูม บึ้ม!
พลานุภาพสะท้านฟ้าบดขยี้มา สิ่งก่อสร้างรอบด้านแหลกเป็นชิ้นทันที
เสี้ยวขณะต่อมา ร่างสูงใหญ่ดำทะมึนก็ปรากฏขึ้นในครรลองสายตาของจ้าวเฟิง
เขาสวมชุดคลุมสีดำ ตัวอยู่ในหมอกขมุกขมัวน่าขนลุก ดวงตาที่นำทางไปสู่นรกจ้องจ้าวเฟิงเขม็ง
ตอนที่เทพโบราณโยวเฉวียนเห็นจ้าวเฟิง สีหน้าเหี้ยมโหดน่ากลัวเป็นอย่างยิ่ง ความโกรธแค้น ตื่นเต้น และเกลียดชังล้วนปรากฏอยู่บนใบหน้าของเขา
“ทายาทเนตรสังสารวัฏขั้นเก้า!”
แววตาเรียบเฉยของจ้าวเฟิงจ้องเพ่งไปยังเทพโบราณโยวเฉวียน
ตั้งแต่เริ่มต้นจนถึงตอนนี้ จ้าวเฟิงประมือกับเทพโบราณโยวเฉวียนมาหลายต่อหลายครั้ง แต่ทั้งสองคนกลับเจอกันเป็นครั้งแรก
“คิดไม่ถึงว่าเจ้าจะลงมือเอง...”
จ้าวเฟิงคิดไม่ถึงจุดนี้จริงๆ ท่าทางความเกลียดชังที่เทพโบราณโยวเฉวียนมีให้ตนจะถึงขีดจำกัดแล้ว
ตอนนี้ ในที่สุดจ้าวเฟิงก็คิดตกแล้วว่าทำไมเมื่อครู่มังกรโบราณอัสนีเพลิงจึงไม่ลงมือกับตน
เพราะเทพโบราณโยวเฉวียนคิดจะทรมานตน สังหารตนด้วยมือเขาเอง กระทั่งทำเป็นกายวัฏสงสาร ให้จ้าวเฟิงจะอยู่ก็ไม่ได้ จะตายก็ไม่ได้
ขณะเดียวกันนี้เอง มังกรโบราณอัสนีเพลิงและคู่เทพเซียนปีศาจปรากฏตัวขึ้นข้างหลังจ้าวเฟิง
และจ้าวเฟิงยังสัมผัสได้ถึงกลิ่นอายอ่อนแออื่นๆ จากรอบด้านอีกด้วย
“ตายเสีย!”
เทพโบราณโยวเฉวียนมองจ้าวเฟิงอย่างเย็นเยียบ
ในตอนที่เขาพูดประโยคนี้ออกมา จ้าวเฟิงก็สัมผัสได้ถึงคลื่นพลังเทพรอบด้านที่กดดันเป็นอย่างยิ่ง
“ช้าก่อน เจ้าไม่อยากรู้หรือว่าทำไมแมวความลับสวรรค์จึงยอมติดตามข้า ฟังคำสั่งของข้า?”
จู่ๆ จ้าวเฟิงก็เอ่ยปากขึ้น
สีหน้าเทพโบราณโยวเฉวียนตะลึงไปเล็กน้อย จ้าวเฟิงรู้จักชื่อเรียกแมวความลับสวรรค์ เขาไม่ได้รู้สึกแปลกใจ
สิ่งที่เขาสนใจที่แท้จริงคือเหตุใดแมวความลับสวรรค์จึงยอมติดตามจ้าวเฟิง ช่วยจ้าวเฟิงให้ได้ของล้ำค่าในคลังสมบัติมา ทั้งยังฟังคำบัญชา สังหารสมาชิกของหอมารสวรรค์
ก่อนหน้านี้ในตอนที่จับแมวความลับสวรรค์มา ไม่ว่าเขาจะทำอะไร แมวความลับสวรรค์ก็ไม่ให้ความร่วมมือทั้งสิ้น
“บอกวิธีของเจ้ามา แล้วข้าจะให้เจ้าได้ตายสบายหน่อย!”
เทพโบราณโยวเฉวียนลังเลอยู่ชั่วขณะ จากนั้นพูดขึ้นอีกครั้ง
อย่างไรจ้าวเฟิงก็จะต้องถูกสังหารแน่ๆ หากสามารถล้วงข้อมูลพวกนั้นออกมาได้จะเป็นการดีที่สุด
ล้วงออกมาไม่ได้ก็ไม่เป็นไร ในเมื่ออีกไม่นานแมวความลับสวรรค์ก็จะถูกผู้แข็งแกร่งขั้นจอมเทพเอาตัวไปแล้ว
“หากข้ามอบของทุกอย่างที่ขโมยไปจากคลังสมบัติออกมา จะปล่อยข้าไปได้หรือไม่?”
จ้าวเฟิงแสดงท่าทีหวาดกลัว พร้อมทั้งต่อรองกับเทพโบราณโยวเฉวียน
เทพโบราณโยวเฉวียนชะงักไป คิ้วขมวดเป็นปม
หากลงมือสังหารเลย ในตอนที่จ้าวเฟิงสู้ไม่ได้ เป็นไปได้อย่างมากว่าอาจจะระเบิดตัวเองจนของล้ำค่าส่วนใหญ่พินาศย่อยยับไป
จิตใจของเทพโบราณโยวเฉวียนสับสนไปขณะหนึ่ง
“ไม่สิ มันกำลังดึงเวลา!”
สีหน้าของเทพโบราณโยวเฉวียนเปลี่ยนไปทันที จิตสังหารเย็นเยียบก่อตัวราวกับวัตถุจริง
เมื่อครู่เขาถูกผลประโยชน์ในคำพูดของจ้าวเฟิงดึงดูด ทำให้ไม่ได้ใคร่ครวญให้รอบด้าน
เมื่อใจสงบลงเขาก็ค้นพบจุดน่าสงสัยมากมาย
อย่างแรก ก่อนหน้านี้จ้าวเฟิงเพียงแค่หนีสะเปะสะปะไปในหอมารสวรรค์ ไม่ได้มีทีท่าจะหาทางออก
ต่อมา เทพโบราณลั่วหลิงรวมตัวกับจ้าวเฟิงแล้ว แต่กลับไม่เห็นแม้แต่เงา
สุดท้าย มังกรวารีล้างโลกาและแมวความลับสวรรค์ไม่ได้ปรากฏตัวขึ้น
ทั้งหมดนี้ผิดปกติเกินไป ทำให้ใจของเทพโบราณโยวเฉวียนเกิดความไม่สงบขึ้น
“ฆ่ามัน!”
เทพโบราณโยวเฉวียนบัญชาทันที
เสี้ยวขณะต่อมา ตาซ้ายของเขาแผ่กระจายพลังวิญญาณที่น่ากลัวออกมา พลังเสวียนอ้าวที่เหนือทุกสิ่งแผ่ระลอกคลื่นออกมาจากในนั้น
อีกด้านหนึ่ง ตาข่ายอัสนีเพลิงสีชาดพวยพุ่งออกจากกรงเล็บทั้งสองของมังกรโบราณอัสนีเพลิง จากนั้นบิดเบี้ยวกลายเป็นกลุ่ม แล้วก่อตัวขึ้นเป็นพลังที่น่าสะพรึงกลัว
จ้าวเฟิงยังรู้สึกถึงคลื่นพลังเทพไม่น้อยที่ตำแหน่งอื่นรอบด้าน
ตอนนี้จ้าวเฟิงถูกขั้นเก้าสองคน ขั้นแปดสุดยอดสองคน ทั้งยังมีเทพโบราณคนอื่นอีกจำนวนหนึ่งล้อมสกัดเอาไว้แล้ว
“พวกเจ้าฆ่าข้าได้รึ?”
จ้าวเฟิงหัวเราะหยัน
เพียงพูดออกไปเช่นนี้ คนทั้งหมดรอบด้านล้วนตกตะลึง จากนั้นเผยสีหน้าเย้ยหยัน
“ใกล้จะตายอยู่แล้วยังจะโอหังถึงเพียงนี้!”
“น่าขันนัก เสี้ยวขณะต่อไปจะให้เจ้าตายโดยไร้ที่ฝัง!”
เทพโบราณทั้งหลายหัวเราะเหยียดหยามไม่หยุด
มีเพียงแค่เทพโบราณโยวเฉวียนที่ความกระวนกระวายในใจยิ่งรุนแรงขึ้น
วู้ม!
ดวงตาทั้งสองของเขาปะทุกลุ่มแสงมืดหม่นออกมา แฝงด้วยเสวียนอ้าวสงสารวัฏสูงสุด ราวกับสามารถพันธนาการทุกสรรพสิ่งในฟ้าดินได้
การโจมตีวิชาดวงตาของเทพโบราณโยวเฉวียนกำลังจะปะทะจ้าวเฟิง แต่เขาก็ยังคงไม่สนใจแม้แต่น้อย
“ตาเจ้าแสดงฝีมือแล้ว!”
จ้าวเฟิงพูดเสียงต่ำ ชายเสื้อโบกสะบัด
สตรีเครื่องหน้าวิจิตรพร้อมร่างอ้อนแอ้นอรชรปรากฏขึ้นทันที
“เงาวิญญาณพิฆาต!”
เสี้ยวขณะที่เทพโบราณลั่วหลิงปรากฏกาย นางกวัดแกว่งดาบโค้งสีเงินเบาๆ ประกายสีเงินสุกสว่างกะพริบวูบไหวออกมา
ฉัวะ ฟิ้ว!
การโจมตีวิชาดวงตาของเทพโบราณโยวเฉวียนถูกประกายสีเงินสุกสว่างนี้ทะลวงผ่าน
เสี้ยวขณะต่อมา การโจมตีวิชาดวงตาของเทพโบราณโยวเฉวียนถูกฟันออกเป็นชิ้นนับไม่ถ้วน แล้วสลายหายไปในฟ้าดิน
……………………………………


[Go To Next Chapter]( ./201.md)