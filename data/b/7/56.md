##บทที่ 1200: เคล็ดวิชามิติ
“นี่คือที่ไหน?”
“เกิดอะไรขึ้น?”
จ้าวเฟิงได้ยินเสียงร้องตกใจดังมา
สายตาของจ้าวเฟิงกวาดผ่าน นี่คือมิติว่างเปล่าแห่งหนึ่ง ในมิติมีฟองอากาศอยู่สี่สิบสองลูก ในทุกฟองอากาศมีคนอยู่หนึ่งคน
และเบื้องหน้าของทุกคนมีประตูใหญ่สีเงินบานหนึ่ง เปล่งแสงประกายเจิดจ้า
ครืน บึ้ม!
คนจำนวนไม่น้อยโจมตีไปยังฟองอากาศเบื้องหน้าตน แต่กลับพบว่าต่อให้พวกเขาใช้พลังที่แข็งแกร่งที่สุด ก็ยังยากจะสั่นคลอนมันได้แม้เพียงเล็กน้อย
“พลังของมิติ!”
เทพแท้จริงขั้นสี่ของแดนศักดิ์สิทธิ์มิติคนหนึ่งใช้มือสัมผัสกับฟองอากาศเบื้องหน้า
ที่นี่คือมิติเอกเทศแห่งหนึ่ง ระดับสูงเป็นอย่างมาก ไม่มีใครตรงนั้นสามารถเปิดมันออกได้
วู้ม!
ในยามนี้เอง เหนือหัวของทุกคนมีผู้อาวุโสผมยาวกึ่งโปร่งแสงปรากฏขึ้น สิ่งที่คลุมไว้บนร่างของผู้อาวุโสก็คือ ‘ชุดคลุมมิติ’ นั่นเอง
“ผู้อาวุโสเป็นใครกัน? ทำไมจึงขังพวกเราเอาไว้ที่นี่?”
เสี้ยวขณะที่ผู้อาวุโสปรากฏตัวขึ้น คนทั้งหลายที่นั่นถามขึ้นทันใด
“พวกเจ้าไม่ใช่ว่าอยากได้ ‘ชุดคลุมมิติ’ นี่รึ? เป็นพวกเจ้าเลือกเข้ามาเอง!”
ใบหน้าของผู้อาวุโสเปี่ยมเมตตา แฝงด้วยรอยยิ้มลึกซึ้ง
“ชุดคลุมมิติ?”
คนจำนวนไม่น้อยได้ยินชื่อนี้ก็ยังคงไม่รู้อะไร ส่วนบางคนก็คิดถึงความลับของ ‘ชุดคลุมมิติ’ ได้ในพริบตา สีหน้าตกตะลึงเป็นอย่างยิ่ง
ฟู่!
ผู้อาวุโสยื่นมือสาดแสงประกายสีเงินออกมา ส่งไปยังฟองอากาศมิติทั้งหมด
“เอ๋? จู่ๆ บนฟองอากาศก็มีตัวอักษรและแผนภาพปราฏขึ้น!”
คนผู้หนึ่งพลันร้องตกใจ
จากนั้น ทุกคนก็พบว่าบนฟองอากาศที่พวกเขาอยู่มีอักษรนับไม่ถ้วนและแผนที่ง่ายๆ ภาพหนึ่ง
“นี่มันเคล็ดวิชาต่อสู้!”
สายตาของจ้าวเฟิงตื่นตะลึง
จากนั้นเขากวาดสายตามอง ก็พบว่าทุกคนเพียงมองเห็นเคล็ดวิชาในฟองอากาศมิติของตนเท่านั้น ไม่อาจมองเห็นของคนอื่นได้
“ให้เวลาพวกเจ้าสามวัน บรรลุเคล็ดวิชาในมิติของแต่ละคน แล้วใช้เคล็ดวิชาชุดนี้โจมตีฟองอากาศมิติที่ขังพวกเจ้าเอาไว้ สามวันให้หลัง คนที่ยังถูกขังอยู่ในฟองอากาศมิติจะตกรอบทันที!”
ผู้อาวุโสกลางอากาศกวาดสายตาคาดหวังเล็กน้อยไปยังทุกคน
“นี่คือบททดสอบ?”
คนจำนวนไม่น้อยเข้าใจความหมายของผู้อาวุโสคนนี้ทันที
‘ชุดคลุมมิติ’ ตัวนี้น่าจะกำลังเลือกเจ้านายที่เหมาะสม
“นอกจากนั้น ผู้ที่ทะลวงฟองอากาศมิตินี้ออกมาได้ก่อน ยังมีข้อดีอีกไม่น้อย…”
ผู้อาวุโสยิ้มน้อยๆ เอ่ยเสริมขึ้นอีกประโยค
“ข้อดี!”
ในใจของคนจำนวนไม่น้อยตื่นเต้น เริ่มศึกษาทำความเข้าใจเคล็ดวิชาเบื้องหน้าทันที จะต้องออกจากฟองอากาศไปก่อนให้ได้
“แข่งพลังการรับรู้ก็ไม่เลวเหมือนกัน!”
มุมปากของจ้าวเฟิงยกเป็นรอยยิ้ม
เขาไม่รู้ว่าอัจฉริยะในดินแดนเทพรกร้างพวกนี้มีพลังการรับรู้เป็นเช่นไร แต่จ้าวเฟิงรู้สึกว่าพลังการรับรู้ของตนน่าจะไม่ด้อยกว่าพวกเขาสักเท่าไหร่
วูบ วูบ!
จ้าวเฟิงโคจรดวงตาเทพเจ้า อ่านเคล็ดวิชาบนฟองอากาศมิติรอบหนึ่งอย่างรวดเร็ว
“เคล็ดวิชามิติขั้นเทพระดับกลาง...‘ฝ่ามือครองสวรรค์’!”
ใบหน้าของจ้าวเฟิงตื่นตะลึง
เขาคิดไม่ถึงว่าเคล็ดวิชานี้จะเป็นเคล็ดวิชามิติ
เสวียนอ้าวมิติเดิมทีก็ยากจะบรรลุอยู่แล้ว หากเพิ่มเสวียนอ้าวเวลาที่ระดับสูงยิ่งขึ้น ระดับความยากก็จะมากเกินไป อีกทั้งตัวเคล็ดวิชาก็เป็นขั้นเทพระดับกลาง และมีเวลาเพียงสามวันด้วย
“เสี่ยวเฮย เบื้องหน้าเจ้าเป็นเคล็ดวิชาอะไร”
จ้าวเฟิงพลันคิดอะไรได้ ถามขึ้นทันที
“เคล็ดวิชาต่อสู้ประเภทมิติ!”
มังกรวารีล้างโลกาตอบ
“เป็นอย่างนี้จริงๆ ด้วย!”
จ้าวเฟิงอุทานอย่างตกตะลึง
สิ่งที่อยู่เบื้องหน้าของคนทุกคนน่าจะเป็นเคล็ดวิชาประเภทมิติ เทียบกันแล้วยังนับว่ายุติธรรม แต่คนของแดนศักดิ์สิทธิ์มิติมีข้อได้เปรียบโดยธรรมชาติ โดยเฉพาะพวกที่มีเนตรมิติเหล่านั้น
แต่ว่าที่จ้าวเฟิงไม่รู้ก็คือ ต่อให้เป็นเนตรมิติ คนส่วนใหญ่ก็ใช้ได้เพียงเสวียนอ้าวมิติเท่านั้น ยากที่จะควบคุมเสวียนอ้าวเวลาได้
“ไม่สนใจแล้ว ศึกษาเรียนรู้ก่อนแล้วกัน!”
จ้าวเฟิงถูกพามายังมิติแห่งนี้ ไม่อาจไปช่วงชิงของล้ำค่าอื่นได้แล้ว
วู้ม วู้ม!
เขาโคจรดวงตาเทพเจ้า ความสามารถในการพิจารณา ความเร็วในการโคจรความคิด และพลังในการบรรลุเพิ่มขึ้นอย่างรวดเร็วทันที
ดวงตาเทพเจ้าของจ้าวเฟิง เดิมก็มีวิชาประเภทมิติอยู่แล้ว
ไม่นานนัก จ้าวเฟิงก็เริ่มทำความเข้าใจ ‘ฝ่ามือครองสวรรค์’ ผ่านด้านมิติ
นี่เป็นเพียงแค่เคล็ดวิชาฝ่ามือง่ายๆ ไม่กี่กระบวนท่าเท่านั้น แต่กลับแฝงด้วยสำนึกรู้ลึกล้ำ ผสานกับเสวียนอ้าวเวลาและเสวียนอ้าวมิติ สามารถสำแดงพลังที่น่ากลัวเป็นอย่างยิ่ง หากบรรลุมันได้ทั้งหมด น่าจะเทียบเคียงได้กับเคล็ดวิชาขั้นเทพระดับสูงทั่วไป
“แผนภาพรูปนี้!”
สายตาของจ้าวเฟิงหยุดอยู่ที่แผนภาพข้างตัวอักษร
นี่คือแผนภาพง่ายๆ รูปหนึ่ง แต่ในตอนที่จ้าวเฟิงจับจ้องอยู่บนแผนภาพนี้ ภาพในนั้นก็พลันเปลี่ยนไป
ในภาพ บนผืนแผ่นดินกว้างใหญ่มีผู้อาวุโสผมขาวคนหนึ่ง ผู้อาวุโสคนนี้กำลังสาธิตเคล็ดวิชา ‘ฝ่ามือครองสวรรค์’
ฟู่!
ฝ่ามือที่เหมือนจะช้านั้น เสี้ยวขณะที่ผลักออกมากลับแฝงด้วยพลังกดดันมหาศาลที่เมินเฉยต่อมิติ ทำให้เวลาหมุนช้าลง และโจมตีในชั่วพริบตา ราวกับว่ากดอัดทุกสรรพสิ่งในฟ้าดินไว้ใต้ฝ่ามือนี้
ความคิดของจ้าวเฟิงจมอยู่ในภาพวาด มีความรู้สึกเหมือนได้สัมผัสกับวิชาฝ่ามือที่ชายชราสาธิตด้วยตนเอง
“น่าอัศจรรย์ยิ่งนัก!”
จ้าวเฟิงอุทานอย่างตกใจ
จากการสังเกตครั้งนี้ ไม่เพียงแต่ทำให้จ้าวเฟิงเข้าใจ ‘ฝ่ามือครองสวรรค์’ อย่างลึกซึ้ง เมื่อฝึกฝนก็จะทำให้เสวียนอ้าวมิติของจ้าวเฟิงยกระดับอย่างรวดเร็ว กระทั่งเขายังรู้สึกรางๆ ว่าตัวเองเหมือนจะสัมผัสถึงการมีอยู่ของเสวียนอ้าวเวลาได้อย่างชัดเจน
“ไม่รู้ว่าหากดูดภาพนี้เข้าไปในดวงตาเทพเจ้า จะมีอะไรต่างไปหรือไม่?”
จ้าวเฟิงเผยสีหน้าใคร่ครวญ
การบรรลุเคล็ดวิชาประเภทมิติ คนที่แต่เดิมก็เชี่ยวชาญเสวียนอ้าวมิติ ยกตัวอย่างเช่นคนของแดนศักดิ์สิทธิ์มิติ แน่นอนว่าจะยิ่งได้เปรียบ
ดังนั้นจ้าวเฟิงจึงให้ความสำคัญกับทุกชั่ววินาที ใช้กลวิธีทั้งหมดทำความเข้าใจ‘ฝ่ามือครองสวรรค์’ และทำลายฟองอากาศมิติเบื้องหน้าให้เร็วที่สุด
“ดูดรับ!”
จ้าวเฟิงใช้พลังดวงตาเทพเจ้า เพ่งไปยังแผนภาพอย่างง่ายภาพนั้น
วูบ!
ความคิดของจ้างเฟิงดำดิ่งลงไปในหัว
ฟู่ ฟู่!
บนแผ่นดินกว้างใหญ่ พายุคลั่งคำรามก้อง ผู้อาวุโสผมขาวร่างเหยียดตรงดุจต้นไม้เก่าแก่
ฟู่!
ทันใดนั้น ผู้อาวุโสก็ฝึกฝน ‘ฝ่ามือครองสวรรค์’
เสี้ยวขณะนี้ จ้าวเฟิงเหมือนกลายเป็นคู่มือของผู้อาวุโส สามารถสัมผัสได้ถึงเสวียนอ้าวมิติที่ฝ่ามือของอีกฝ่ายอย่างชัดเจน
ฝ่ามือนั้นแค่เพียงผลักมา จ้าวเฟิงก็รู้สึกเหมือนฟ้าดินแปรเปลี่ยนเป็นฝ่ามือนี้ เขาหลบไปไหนไม่ได้ คล้ายจะขาดอากาศหายใจอย่างไรอย่างนั้น
ครืน!
ฝ่ามือนั้นผ่านร่างของจ้าวเฟิงไป
“ในมิติเนตรเทพเจ้า ประสิทธิภาพจะดีกว่า!”
จ้าวเฟิงพลันตื่นเต้นดีใจ
เช่นนั้นแล้ว ประสิทธิภาพของจ้าวเฟิงในการบรรลุเคล็ดวิชานี้จึงสูงกว่าคนอื่นมากนัก
ฟู่ ฟู่!
จ้าวเฟิงราวอยู่ข้างผู้อาวุโส ฝึกฝนวิชาฝ่ามือนี้ร่วมกับเขา
ครืน ตูม บึ้ม!
ยามนี้เอง มีบางคนลองทำลายฟองอากาศมิติแล้ว
ถึงอย่างไรผู้อาวุโสก็พูดแล้วว่า ผู้ที่ทำลายฟองอากาศมิติได้ก่อนจะได้เปรียบ
“แข็งเหลือเกิน!”
ผู้แข็งแกร่งแดนศักดิ์สิทธิ์มิติคนหนึ่งพูดอย่างตกใจ
เคล็ดวิชานี้เขาเพิ่งจะบรรลุได้เพียงเล็กน้อยก็ทดลองดู แต่ก็เพียงแค่ทำให้ฟองอากาศมิติสั่นไหวเล็กน้อยเท่านั้น
แต่หากเขาใช้เคล็ดวิชาอื่นทำการโจมตี ฟองอากาศมิตินี้ก็ทำให้เขารู้สึกเหมือนว่ามันแข็งแกร่งจนไม่อาจทำลายลงได้
“ยากยิ่งนัก!”
ปฐมเทพคนหนึ่งจิตใจหนักอึ้ง ทอดถอนใจ
เคล็ดวิชาประเภทมิติหรือวิชาขั้นเทพระดับกลางจะลึกซึ้งเกินไปแล้ว เขาไม่รู้ว่าจะเริ่มลงมือจากตรงไหน
อีกด้านหนึ่ง ใบหน้าของมังกรวารีล้างโลกาเผยรอยยิ้มบาง
“หากว่าครั้งนี้ข้าได้ ‘ชุดคลุมมิติ’ มา บางทีอาจจะคุยข้อตกลงกับนายท่านได้!”
มังกรวารีล้างโลกาศึกษาเคล็ดวิชาหลากหลาย ขอบเขตพลังสูงส่งมาก การใช้เสวียนอ้าวมิติก็ฟื้นฟูถึงขั้นที่สอง ถึงแม้เคล็ดวิชาประเภทมิติจะลึกล้ำ แต่เมื่อเข้าใจแล้วจะเร็วกว่าคนอื่นไม่น้อยเลย
ครืน ตูม บึ้ม!
ในมิติ มีคนลองโจมตีฟองอากาศมิติไม่หยุด แต่ก็ล้วนล้มเหลวกันทั้งสิ้น
จนถึงวันที่สอง ปฐมเทพคงหยวนของแดนศักดิ์สิทธิ์มิติและเทพแท้จริงขั้นสี่คนหนึ่งทำลายฟองอากาศได้
“พวกเจ้าเข้าไปในประตูบานนั้นได้แล้ว!”
ผู้อาวุโสในท้องฟ้ายิ้มพูดขึ้น
ฟุ่บ! ฟุ่บ!
ร่างของคนทั้งสองทะยานเข้าไปในประตูยักษ์สีเงินบานนั้น แล้วหายวับไป
“ข้างในประตูบานนั้นมีข้อดีอะไรกันแน่?”
คนจำนวนไม่น้อยใจคันยิบๆ แต่กลับไม่อาจทำลายฟองอากาศเบื้องหน้าได้
“ผู้อาวุโส นี่ไม่ค่อยยุติธรรมกระมัง คนทั้งสองเมื่อครู่เดิมก็มีเสวียนอ้าวมิติที่ลึกล้ำเป็นอย่างยิ่งอยู่แล้ว ซ้ำยังมีเนตรมิติอีกด้วย!”
ชายหนุ่มคนหนึ่งเอ่ยขึ้นทันใด
“ระดับความแข็งแกร่งของฟองอากาศมิติกำหนดตามพลังฝึกตนและจำนวนเสวียนอ้าวมิติของผู้ถูกขัง ดังนั้นความยากที่พวกเจ้าเผชิญหน้าจะเหมือนกัน แต่เนตรมิติคือสายเลือดพรสวรรค์เฉพาะตัว เป็นคุณสมบัติอย่างหนึ่ง!”
ผู้อาวุโสที่อยู่ในท้องฟ้าพูดเสียงเรียบนิ่ง เห็นได้ชัดว่าไม่พอใจคำซักไซ้ของชายหนุ่มคนนี้เป็นอย่างมาก
ในยามนี้ จ้าวเฟิงยังคงดำดิ่งอยู่ในมิติเนตรเทพเจ้า
จ้าวเฟิงลอกเลียนแบบทุกการกระทำของผู้อาวุโสก่อน สำแดง ‘ฝ่ามือครองสวรรค์’ ตามเขา ไม่นานเท่าไหร่ก็เลียนออกมาได้สมบูรณ์
จากนั้น จ้าวเฟิงยืนอยู่ตรงข้ามกับผู้อาวุโส ราวกับกลายเป็นคู่มือของอีกฝ่ายแล้วประมือกัน
ถึงแม้พลังฝ่ามือจะต่างกันราวฟ้าดิน แต่จ้าวเฟิงก็บรรลุและเข้าใจอย่างรวดเร็ว ยกระดับขึ้นทุกชั่วขณะ
โดยไม่รู้ตัว แม้กระทั่งจ้าวเฟิงเองก็ไม่ทันได้สังเกตุ เสวียนอ้าวมิติของเขาถึงขอบเขตขั้นที่หนึ่งแล้ว
ฟู่!
จ้าวเฟิงเรียกความคิดกลับมายังร่างกาย
ถึงแม้ยามนี้เขายังคิดอยากเรียนวิชา ‘ฝ่ามือครองสวรรค์’ ต่อ แต่จ้าวเฟิงจะต้องทำลายฟองอากาศมิติให้ได้ก่อน จากเหตุการณ์ข้างหลังประตูยักษ์สีเงิน ไม่แน่ว่าที่นั่นอาจจะมีโอกาสที่ใหญ่ยิ่งกว่าก็ได้
ครืน ตูม บึ้ม!
ในตอนนี้เอง มังกรวารีล้างโลกาสำแดงวิชากรงเล็บที่มีระดับสูงยิ่ง ทำลายฟองอากาศมิติลง
“คนคนนี้เป็นใคร? ทำลายฟองอากาศได้เช่นกัน!”
คนจำนวนไม่น้อยร้องตกใจ
ก่อนหน้าเขา มีคนทั้งหมดสี่คนที่ทำลายฟองอากาศมิติได้ อีกทั้งทั้งหมดล้วนเป็นคนของแดนศักดิ์สิทธิ์มิติ แต่ตอนนี้ชายเกล็ดดำที่ไม่ใช่คนของแดนศักดิ์สิทธิ์แห่งนี้กลับทำลายฟองอากาศมิติลง
“เอ๋? นายท่านก็ลงมือแล้ว!”
มังกรวารีล้างโลกาที่เตรียมเข้าไปในประตูยักษ์สีเงินหยุดชะงักไปชั่วขณะ
เขาอาศัยความรู้ที่มากกว่าคนอื่นและประสบการณ์ จึงจะสามารถบรรลุเคล็ดวิชาประเภทมิติได้อย่างรวดเร็ว เขาไม่เชื่อว่าจ้าวเฟิงจะสู้เขาในด้านนี้ได้ จ้าวเฟิงต้องไม่มีทางทำลายฟองอากาศมิตินี้ได้แน่
ฟู่!
จ้าวเฟิงสูดหายใจลึก สายตาจริงจัง สำนึกรู้ที่ไร้รูปร่างกลุ่มหนึ่งแผ่กระจายออกมา
ครืน!
สองแขนของจ้าวเฟิงสะบัด บนฝ่ามือเกิดคลื่นมิติพิลึกกลุ่มหนึ่งขึ้น คล้อยหลังการผลักของฝ่ามือ เงาฝ่ามือมหึมาที่ดูเหมือนเนิบช้านี้ผสานเข้าไปในท้องฟ้าทันที
เสี้ยวขณะต่อมา เงาฝ่ามือนี้ก็โจมตีไปบนฟองอากาศมิติ
วู้ม วู้ม!
ฟองอากาศมิติสั่นไหว แต่ไม่ทลายลง
“เสวียนอ้าวมิติขั้นที่หนึ่ง!”
มังกรวารีล้างโลกาเผยสีหน้าตกตะลึง
เขาอยู่ข้างกายจ้าวเฟิงมาโดยตลอด รู้ว่าแม้ดวงตาของจ้าวเฟิงจะใช้ความสามารถของมิติได้ แต่เสวียนอ้าวมิติยังไม่ถึงขั้นที่หนึ่ง
“เคล็ดวิชาประเภทมิติของคนคนนี้มีสำนึกรู้อยู่หลายส่วน!”
เทพแท้จริงขั้นสี่ของแดนศักดิ์สิทธิ์มิติคนหนึ่งมองไปยังจ้าวเฟิง ก่อนหยักหน้า
ที่นั่น นอกจากคนของแดนศักดิ์สิทธิ์มิติ โดยพื้นฐานแล้วคนที่เหลือล้วนสัมผัสกับเคล็ดวิชาประเภทมิติเป็นครั้งแรก
แต่ฝ่ามือเมื่อครู่ของจ้าวเฟิง ถึงเสวียนอ้าวมิติจะไม่แข็งแกร่ง แต่สำนึกรู้ของกระบวนท่านี้กลับถึงขั้นแล้ว
ครืน บึ้ม!
หลังจากฝ่ามือหนึ่งสะบัดออกไป ร่างของจ้าวเฟิงขยับ ฝ่ามือที่สอง ฝ่ามือที่สาม จนกระทั่งฝ่ามือที่เจ็ดตามมาติดๆ
วู้ม วู้ม วู้ม!
ฟองอากาศมิติสั่นไหวรุนแรงขึ้นเรื่อยๆ
ผัวะ!
ฟองอากาศมิติทลายลงทันใด
“สำเร็จแล้ว!”
มุมปากของมังกรวารีล้างโลกากระตุก จ้าวเฟิงทำลายฟองอากาศมิติออกมาได้แล้วเหมือนกัน!
เขามีชีวิตมานานไม่รู้กี่ปี ขอบเขตพลังฝึกตนแต่เดิมก็ล้ำลึกเป็นอย่างยิ่ง แต่กลับทำลายฟองอากาศมิติในเวลาพอๆ กันกับจ้าวเฟิง!
………………………………………………


[Go To Next Chapter]( ./57.md)