##บทที่ 1421: กระหน่ำสังหารครึ่งก้าวสู่จอมเทพ
การระเบิดตัวเองของอสูรหลอมทอง ทำให้สนามรบกว้างไกลเกิดการโจมตีประเภททำลายล้างขึ้น
เผ่าพันธุ์วิญญาณบาดเจ็บล้มตายสาหัส ครึ่งก้าวสู่จอมเทพตายสองคน เทพโบราณขั้นเก้าตายไปมากถึงสิบกว่าคน
ผู้แข็งแกร่งเผ่าพันธุ์วิญญาณที่เหลือแทบจะบาดเจ็บหนักทั้งสิ้น สถานการณ์วิกฤตนัก!
“เป็นไปได้อย่างไรกัน?”
เทพโบราณหยวนเหยางุนงง
ขวับ!
ทันใดนั้น เงาดำทะมึนมาถึงไม่ไกลจากนางนัก
“เจ้าก็คือสตรีอัจฉริยะอันดับหนึ่งของเผ่าพันธุ์วิญญาณรุ่นที่แล้วใช่หรือไม่? ให้ข้าเล่นเป็นเพื่อนเจ้าหน่อยก็แล้วกัน!”
ชายวัยกลางคนมีเขาดำ สวมชุดเกราะดำทะมึนคนหนึ่ง สายตามองไปยังร่างของเทพโบราณหยวนเหยาอย่างไม่เกรงใจ
เนื่องจากคลื่นการระเบิดโจมตีเมื่อครู่ เสื้อผ้าอาภรณ์บนร่างของเทพโบราณหยวนเหยาฉีกขาดหลายจุด ผิวผ่องเย้ายวนใจที่เผยออกมาทำให้คนยากจะละสายตา
“ครึ่งก้าวสู่จอมเทพ!”
เทพโบราณหยวนเหยามีสีหน้าขมขื่น
เดิมนางก็มีบาดแผลอยู่แล้ว ยิ่งรวมกับการระเบิดของอสูรหลอมทอง บาดแผลจึงยิ่งหนักขึ้น
ถึงแม้ชายวัยกลางคนเขาดำเป็นเพียงแค่ครึ่งก้าวสู่จอมเทพของขั้วอำนาจสี่ดาวที่เผ่าเปลวทองปกครอง แต่ก็สามารถสังหารนางได้สบายๆ
“ฮี่ๆ วางใจเถอะ ข้าจะไม่ฆ่าเจ้าทันที แต่จะให้เจ้ามาเป็นเชลยของข้า!”
ชายวัยกลางคนเขาดำไม่เก็บซ่อนความปรารถนาของตัวเองเลยสักนิด
“เจ้า...ไร้ยางอาย!”
เทพโบราณหยวนเหยาทั้งอับอายทั้งโกรธแค้น ตวาดออกมาทันที
“ฮ่าๆ อำนาจของเผ่าพันธุ์วิญญาณไม่เหมือนวันวานแล้ว จะต้องแพ้อย่างแน่นอน ยอมเสียแต่โดยดีเถอะ ติดตามข้ายังจะมีทางรอด!”
ชายวัยกลางคนเขาดำยิ้มชั่วร้าย เปลวไฟสีดำพลันลุกไหม้เป็นระลอก
ฟุ่บ!
ร่างชายวัยกลางคนกะพริบวูบไหว โจมตีเทพโบราณหยวนเหยาไปพร้อมแรงกดดันเพลิงที่แข็งแกร่ง
“บ้าเอ๊ย...แข็งแกร่งนัก!”
เทพโบราณหยวนเหยารู้สึกกดดันเกินบรรยายขึ้นมาทันใด ร่างราวกับถูกไฟแผดเผาอย่างไรอย่างนั้น
หากเป็นนางในช่วงสมบูรณ์ แน่นอนว่าไม่มีทางเกรงกลัวชายเขาดำ แต่ตอนนี้นางไม่มีความสามารถจะทำสิ่งใด
ชายวัยกลางคนเขาดำใกล้จะประชิดเข้ามาเต็มที
แต่ทันใดนั้น
พรึ่บ ฉึก!
หน้าอกของชายวัยกลางคนเขาดำมีกระบี่ยาวสีเงินเข้มเล่มหนึ่งแทงทะลุออกมา เลือดสีดำสาดกระเซ็น
“จ้าวเฟิง?”
ดวงตาวาววับของเทพโบราณหยวนเหยาคลอด้วยหยาดน้ำ จ้องไปยังชายหนุ่มชุดเงินที่อยู่ข้างหลังชายเขาดำ
จ้าวเฟิงช่วยนางไว้อีกแล้ว
“จ้าวเฟิง…”
สีหน้าของชายเขาดำตื่นตะลึง
แต่เดิมเผ่าพันธุ์วิญญาณบาดเจ็บล้มตายสาหัส สถานการณ์พลิกผัน เขาจึงคิดไม่ถึงเลยว่าตอนนี้จะมีใครรุกโจมตีตัวเองได้ ทำให้ถูกจ้าวเฟิงลอบโจมตีสำเร็จ
ขณะเดียวกัน ชายวัยกลางคนเขาดำรู้สึกว่าพลังทั้งหมดในกายถูกสนามพลังประหลาดปั่นป่วนและสูบกิน
ครืน!
ชายวัยกลางคนเขาดำพลันปะทุสายเลือดพลังเทพกลุ่มหนึ่งขึ้น ดิ้นรนหลุดออกมา จากนั้นหนีไปยังที่ไกลๆ
เรื่องราวที่เกี่ยวกับจ้าวเฟิงมีมากมาย ถึงแม้มีเรื่องยากจะเชื่อได้เยอะ แต่ก็พิสูจน์ว่าจ้าวเฟิงไม่ธรรมดาแน่นอน
ยิ่งรวมกับกระบี่ของจ้าวเฟิงเมื่อครู่ ชายวัยกลางคนเขาดำยิ่งมั่นใจกว่าเดิม พลังของจ้าวเฟิงล้ำหน้าเกินครึ่งก้าวสู่จอมเทพทั่วไป
ขวับ!
หลังจากชายวัยกลางคนเขาดำวูบไหวกายออกห่างไประยะหนึ่งแล้วก็หยุดลง เตรียมตัวรักษาบาดแผล
“แย่แล้ว…”
แต่ทันใดนั้น เขาสัมผัสได้ถึงอันตรายที่ประชิดเข้ามาใกล้ สีหน้าเปลี่ยนไปทันที
ฉึก ฉัวะ!
ในเวลาเดียวกันนี้เอง กระบี่เทพรวมศูนย์แทงทะลุหลังมาอีกครั้ง
ครั้งนี้ กระบี่เทพรวมศูนย์ของจ้าวเฟิงดูดซับพลังก่อนหน้านี้ไป พลานุภาพจึงยิ่งแข็งแกร่งขึ้น
“ถ้ำกระบี่รวมศูนย์!”
กระบี่เทพรวมศูนย์ในมือของจ้าวเฟิงฟันเข้าไปยังรวดเร็ว สาดเงากระบี่สีเงินที่สอดประสานปั่นป่วนออกมา ถักทอขึ้นเป็น ‘ถ้ำกระบี่เงินรางเลือน’
วู้ม แซ่ด แซ่ด!
ขณะเดียวกัน ในกระจกเก้าอัสนีในมืออีกข้างหนึ่งปลดปล่อยโซ่อัสนีเก้าเส้นออกมาพันรัดวิญญาณของชายวัยกลางคนเขาดำ
“อ๊าก…”
ชายเขาดำร้องอย่างอนาถ กายเทพถูกจ้าวเฟิงฟันจนละเอียดแล้วกลืนกิน ส่วนวิญญาณของเขาถูกกระจกเก้าอัสนีหลอมวิญญาณกระชากออกมา ก่อนดูดเข้าไปในกระจก
ขั้นตอนการสังหารชายวัยกลางคนเขาดำ ทั้งหมดไม่ถึงสี่อึดใจ
ขนาดสังหารครึ่งก้าวสู่จอมเทพระดับเทพโบราณโม๋อูที่แข็งแกร่งถึงระดับนั้น จ้าวเฟิงยังสบายๆ ยิ่งนัก
ครึ่งก้าวสู่จอมเทพธรรมดาเช่นชายวัยกลางคนเขาดำยิ่งบดขยี้ได้ตามใจชอบ
“ตายแล้ว?”
จากที่ไกลๆ เทพโบราณหยวนเหยาตะลึงอยู่กับที่
ครึ่งก้าวสู่จอมเทพทั่วไปอยู่ในมือของจ้าวเฟิง ไม่มีแรงตอบโต้เลยแม้แต่น้อย
นางกระทั่งค่อนข้างสงสัย จ้าวเฟิงเบื้องหน้าที่เยือกเย็นสงบนิ่ง แข็งแกร่งหยิ่งทะนงคนนี้ ยังเป็นจ้าวเฟิงคนนั้นที่ตนคอยคุ้มครองอยู่หรือไม่?
หลังจากสังหารชายเขาดำ ร่างของจ้าวเฟิงก็หายไปจากครรลองสายตาของเทพโบราณหยวนเหยา
ณ จุดหนึ่งของสนามรบ
“เจ้าพวกสวะ พวกเจ้าเผ่าเปลวทองช่างไม่เสียดาย ยอมเสียสละอสูรล้ำค่าน่าอัศจรรย์เช่นนี้ไปเสียได้!”
มังกรล้างโลกาหัวเราะชั่วร้าย
ครืน!
ในฟ้าดิน กรงเล็บมังกรที่อบอวลไปด้วยเพลิงมังกรสีแดงเข้มสองข้าง โจมตีตรงไปยังเทพโบราณหานเยี่ยน
“คมมีดมิติ!”
ร่างของจ้าวคงปรากฏขึ้นด้านหลังร่างมังกรล้างโลกา ในดวงตาส่งคมมีดมิติที่ทอดตัวยาวไม่มีสิ้นสุดออกมา
“บัดซบ เจ้าสองคนนี้กลับไม่เป็นอะไรมาก!”
สีหน้าของเทพโบราณหานเยี่ยนค่อนข้างย่ำแย่
เผชิญหน้ากับการร่วมมือโจมตีของมังกรล้างโลกาและจ้าวคง นางทำได้เพียงเป็นฝ่ายป้องกันเท่านั้น
“ฮี่ๆ เจ้าดูถูกเผ่าพันธุ์มังกรล้างโลกามากเกินไปแล้ว!”
มังกรล้างโลกาหัวเราะเสียงเย็น ค่อนข้างได้ใจ
ถึงแม้การระเบิดของอสูรหลอมทองจะทรงพลัง แต่เขาและจ้าวคงตามติดเทพโบราณหานเยี่ยนมาโดยตลอด นับว่าห่างจากใจกลางการระเบิดมาไกลมาก
และมังกรล้างโลกามีกายอมตะ การโจมตีจากการระเบิดเช่นนี้ ย่อมไม่อาจสร้างความบาดเจ็บแบบชัดเจนให้เขาได้เลย
มีเขาคอยปกป้อง จ้างคงก็ไม่มีทางได้รับบาดเจ็บสาหัสอะไร
“เทพโบราณหานเยี่ยน ข้าช่วยเจ้าเอง!”
ชายหน้าตาหล่อเหลาขั้นเก้าสุดยอดคนหนึ่งเข้ามาใกล้เทพโบราณหานเยี่ยน
การระเบิดของอสูรหลอมทองทำให้เผ่าพันธุ์วิญญาณเสียหายมหาศาล กำลังคนของเผ่าเปลวทองมีมากเพียงพออยู่แล้ว
รวมกับเทพโบราณหานเยี่ยนที่เป็นถึงสตรีอัจฉริยะรุ่นที่แล้วของเผ่าเปลวทอง และยังเป็นเทพธิดาในใจของบุรุษอีกนับไม่ถ้วน นางตกอยู่ในสานการณ์ลำบาก แน่นอนว่าต้องมีคนมากมายอาสาช่วยเหลือ
หลังจากที่ชายรูปงามคนนี้มาถึง ก็มีอีกคนสองคนตามมาติดๆ
ตอนนี้เอง
ในหัวของมังกรล้างโลกาก็มีเสียงดังขึ้น “ลงมือสุดกำลัง สังหารเทพโบราณหานเยี่ยน!”
“ฮี่ๆ นังหญิงผู้นี้ ข้าไม่เล่นกับเจ้าต่อแล้ว!”
มังกรล้างโลกาหัวเราะเสียงต่ำ
“คิดอยากจะหนีแล้วรึ?”
เทพโบราณหานเยี่ยนหัวเราะเหยียดหยาม
แต่นางจะปล่อยมังกรล้างโลกาและจ้าวคงไปง่ายๆ ได้อย่างไร
“น่าหัวร่อนัก!”
มังกรล้างโลกาคำรามแค่นเสียงต่ำ ปากคายมุกวิเศษลายมังกรที่มีเพลิงมังกรลุกไหม้ออกมา มันคืออาวุธเทพระดับสูง ‘มุกมังกรไฟ’ นั่นเอง
เนตรมิติของจ้างคงก็แผ่ระลอกสุดกำลังเช่นกัน พลังมิติที่แข็งแกร่งรายล้อมอยู่รอบกาย
“ร่วมมือกัน ฆ่าพวกมันซะ!”
เทพโบราณหานเยี่ยนมีสีหน้าเย็นชา ตะโกนออกไปทันที
ชายหลายคนรอบกายนางเผยสีหน้าลิงโลดทันใด ต่างสำแดงเคล็ดวิชาลับที่แข็งแกร่งออกมา เตรียมสังหารมังกรล้างโลกาและจ้าวคง
แต่ในตอนนี้เอง คลื่นกลิ่นอายที่แข็งแกร่งประชิดมาใกล้
“หืม?”
เทพโบราณหานเยี่ยนขมวดคิ้วเล็กน้อย
ตอนนี้เผ่าพันธุ์วิญญาณตกเป็นฝ่ายเสียเปรียบ แต่กลับมีครึ่งก้าวสู่จอมเทพมุ่งหน้ามาจัดการนางเอง
แต่เสี้ยวขณะต่อมา สีหน้าของเทพโบราณหานเยี่ยนเปลี่ยนไปโดยพลัน
ฟุ่บ!
ร่างสีเงินมาปรากฏอยู่ข้างหน้านางทันใด
“กระบี่เทพรวมศูนย์ สังหาร!”
พลังเทพรวมศูนย์ในมือของจ้าวเฟิงทะลักออกมาอย่างบ้าคลั่ง ก่อเป็นกระบี่เทพรวมศูนย์ที่ใหญ่มหึมา วาดไปทันที
“อ๊าก…”
เพียงชั่วพริบตา ขั้นเก้าสุดยอดหนึ่งคน เทพโบราณขั้นเก้าสองคน พลันถูกจ้าวเฟิงฟันขาดเป็นสองท่อน
“ลมหายใจมังกรล้างโลกา!”
มังกรล้างโลการ้องเสียงต่ำ พลังทำลายล้างต้องห้ามกลุ่มหนึ่งพวยพุ่งออกมาจากปากของเขา
อีกทั้งพลังทำลายล้างกลุ่มนี้ปลดปล่อยออกมาจากอาวุธเทพระดับสูงมุกมังกรไฟ พลังจึงยิ่งเพิ่มขึ้น
ตูม!
เห็นเพียงดวงอาทิตย์สีดำมหึมาดวงหนึ่งแขวนอยู่กลางท้องฟ้า เพลิงต้องห้ามทำลายล้างแผ่ลามออกไปอย่างบ้าคลั่ง เผาผลาญทำลายทุกสิ่ง
“แย่แล้ว!”
เทพโบราณหานเยี่ยนเปลี่ยนสีหน้าไปทันใด กระตุ้นการป้องกันกายเนื้อโดยทันที
ภายนอกร่างเย็นเยียบโปร่งแสงของนางปรากฏน้ำแข็งขึ้นเป็นชั้นๆ แข็งแกร่งทนทานเหลือประมาณ
ครืน ฟุ่บ ฟุ่บ!
กระบี่เทพรวมศูนย์กวาดออกไป ลมหายใจมังกรล้างโลกาลุกโหมเผาไหม้
ไม่ถึงเสี้ยวขณะ ขั้นเก้าสุดยอดสองคน เทพโบราณขั้นเก้าสามคน ตายไปโดยไร้ซึ่งที่ฝัง
มีเพียงแค่เทพโบราณหานเยี่ยนที่พลังล้ำลึกเท่านั้นที่หนีจากการโจมตีของทั้งสองมาได้
ในเนตรมิติของจ้าวคงแผ่ดาบสีขาวเลือนรางออกมา
ถึงแม้จ้าวคงจะเป็นเพียงแค่เทพโบราณขั้นเก้า แต่เนตรมิติของเขาใกล้เคียงกับขั้นเนตรปฐมเทพ จึงแข็งแกร่งเป็นอย่างยิ่ง
ฟิ้ว!
แสงเลือนรางเพียงกะพริบวาบผ่าน คมมีดสีขาวก็ทะลุผ่านไปด้วยความเร็วยากที่จะจับได้
เทพโบราณหานเยี่ยนที่เพิ่งหนีออกมาจากการโจมตีของจ้าวเฟิงและมังกรล้างโลกาโดนโจมตีเข้าอีกครั้ง
ตึง! ตึง!
ร่างอรชรของเทพโบราณหานเยี่ยนโอนเอน กระอักเลือดออกมา
แต่นางพยายามรักษาสติเอาไว้สุดกำลัง แล้วกระตุ้นสายเลือดเผ่าเปลวทองถอยหนีไปข้างหลัง
“จ้าวเฟิงอยู่ที่นี่ รีบฆ่ามันเร็วเข้า!”
ในขณะเดียวกัน เทพโบราณหานเยี่ยนตะโกนทันที
แท้ที่จริงแล้ว นางกำลังขอให้ช่วย เพียงแต่หน้าบางก็เท่านั้น หากไม่มีคนมาช่วย ภายใต้การร่วมมือกันของจ้าวเฟิง มังกรล้างโลกา และจ้าวคง นางต้องตายอย่างแน่นอน
“ไม่มีใครช่วยเจ้าได้หรอก!”
จ้าวเฟิงแค่นเสียงต่ำ พุ่งโจมตีออกไปทันที
“ช่วยข้าเร็วเข้า!”
ครั้งนี้ ภายใต้การกระตุ้นจากอันตราย เทพโบราณหานเยี่ยนพลันร้องออกมา
“สังหาร!”
กระบี่เทพรวมศูนย์ในมือจ้าวเฟิงวาดไปอย่างรวดเร็ว ฟันลงไปที่ร่างของเทพโบราณหานเยี่ยน ทิ้งรอยเลือดน่าสยดสยองไว้ทางหนึ่ง
แต่ด้วยสายเลือดพิเศษของเทพโบราณหานเยี่ยน บาดแผลสมานฟื้นฟูอย่างว่องไว
เวลาเดียวกัน ไอเย็นเยียบที่แข็งแกร่งยังสามารถส่งผลกระทบกับกระบี่เทพรวมศูนย์ของจ้าวเฟิงได้อีกด้วย!
“จะให้เจ้าได้ลิ้มลอง ‘กระบี่อัสนีรวมศูนย์’ ก็แล้วกัน!”
สายตาของจ้าวเฟิงจ้องเพ่งไป
วู้ม แซ่ด แซ่ด!
พลังอัสนีพวยพุ่งในกายวิญญาณอัสนีอย่างบ้าคลั่ง
เสี้ยวขณะหนึ่ง กระบี่เทพรวมศูนย์ในมือของจ้าวเฟิงมีสายอัสนีแลบแปลบปลาบ กระบี่เทพรวมศูนย์แปรสภาพเป็นกระบี่อัสนีรวมศูนย์!
ครืน ตูม ตูม!
พลังทำลายล้างที่แข็งแกร่งฟาดฟันมายังเทพโบราณหานเยี่ยนผ่านกระบี่อัสนีรวมศูนย์
พลังอัสนีสอดผสานกับพลังเทพรวมศูนย์ อานุภาพเพิ่มขึ้นอีกระดับหนึ่ง
พลังทำลายล้างมหาศาลโจมตีทำลายกายเทพของเทพโบราณหานเยี่ยนในฉับพลัน
ร่างเทพที่แตกกระจายยิ่งถูกกระบี่เทพรวมศูนย์ดูดซับได้ง่าย นี่ยิ่งช่วยเพิ่มพลังของกระบี่เทพรวมศูนย์ไปอีก
“ไม่...”
พลังที่น่ากลัวกลุ่มนี้ทำเอาเทพโบราณหานเยี่ยนน้ำตารินไหล ร้องออกมาด้วยความหวาดกลัว
แต่การดิ้นรนทั้งหมดก็ไร้ประโยชน์
ฟู่ ฉัวะ ฉัวะ!
กายวิญญาณของเทพโบราณหานเยี่ยนบิดม้วนแหลกละเอียด สุดท้ายก็กระจายไปในฟ้าดิน
“แข็งแกร่งถึงเพียงนี้เชียว...”
จ้าวเฟิงค่อนข้างดีใจ
“นี่มันวิชาอะไรกัน!”
มังกรล้างโลกาที่อยู่ด้านหลังหน้าตาตื่นตะลึง
กระบี่เดียวตัดทะลวงกายเนื้อและวิญญาณ สังหารเทพโบราณหานเยี่ยนลงในพริบตา
ผู้แข็งแกร่งเผ่าเปลวทองที่เตรียมไล่ตามมารอบๆ มองเห็นภาพนี้ ก็ขาสั่นหนีไปทันที
“น่ากลัวเกินไปแล้ว เทพโบราณหานเยี่ยนถูกสังหารแล้ว!”
เทพโบราณขั้นเก้าสุดยอดคนหนึ่งตกใจจนขวัญหนีดีฝ่อ
“นายท่าน ต่อไปพวกเรา…”
มังกรล้างโลกาถาม
“ฆ่า!”
จ้าวเฟิงพูดออกมาเพียงคำเดียว
หลังจากพูดจบ ร่างของเขาก็กะพริบวูบไหวออกไป
ฉัวะ...
เพียงชั่วขณะเดียว ทุกที่ที่ร่างเงาของเขาพาดผ่านจะเหลือไว้เพียงรอยเลือด ไร้เทียมทานเกินจะเปรียบ
……………………………………


[Go To Next Chapter]( ./278.md)