##บทที่ 1334: สังหารซึ่งหน้า
“เอ๋? หมอกแสงหลากสีกลุ่มนั้นคืออะไรน่ะ?”
หนึ่งในนั้นจ้องจ้าวเฟิงที่ถูกหุ้มล้อมด้วยหมอกควันกลุ่มนั้น ใบหน้าตื่นตะลึง
หากอาศัยเพียงครรลองสายตา พวกเขาไม่อาจมองทะลุหมอกแสงไปได้ แต่ต่อให้โคจรประสาทสัมผัสเทพก็ไม่อาจมองเห็นสภาพภายในหมอกแสงได้อยู่ดี
“พวกเขามองไม่เห็นข้า?”
จากปฏิกิริยาของทั้งสามคน จ้าวเฟิงก็พอเดาออกคร่าวๆ
“ที่แท้อาวุธชิ้นนี้สามารถอำพรางตัวของข้าได้…”
จ้าวเฟิงเข้าใจเจตนาของแมวขโมยตัวน้อยในชั่วพริบตา
อุปกรณ์ชิ้นนี้เป็นสิ่งที่เขาต้องกรมากที่สุดในตอนนี้จริงๆ
สำหรับรูปร่างหน้าตาของจ้าวเฟิง คนของหอมารสวรรค์แทบจะรู้กันทั้งหมด
แต่ตอนนี้คนของหอมารสวรรค์ล้วนนึกว่าจ้าวเฟิงเป็นคนของแดนศักดิ์สิทธิ์มิติ ด้วยเหตุนี้จึงละเลยความน่าจะเป็นเรื่องเนตรเทพเจ้าดวงที่เก้าไป
ยิ่งเข้าใจในขั้วอำนาจนี้ จ้าวเฟิงก็พบว่าพวกเขาปรารถนาและเสาะแสวงหาในเนตรเทพเจ้ากับทายาทเนตรเทพเจ้ายิ่งนัก
ตอนนี้การเคลื่อนไหวของจ้าวเฟิงยิ่งสะดวกขึ้น อันตรายก็ลดลงไปเป็นอย่างมาก
“พวกเจ้าสองคนบุกรุกคลังสมบัติ วันนี้หนีไปไหนไม่รอดแล้ว!”
“จับพวกมันเอาไว้เร็ว!”
คนทั้งสามที่ตามไล่มาตวาดอย่างโกรธแค้น
“กระบี่แสงประกายทอง!”
ดวงตาของชายผมแดงที่เป็นหัวหน้าส่องประกายแสงห้าสี ข้างในนั้นพลันส่งกระบี่สีทองคมกริบที่ทะลุผ่านทุกสรรพสิ่งออกมาหลายเล่ม
“หมัดเทพรวมศูนย์!”
จ้าวเฟิงโคจรพลังเทพรวมศูนย์ สำแดงเคล็ดวิชาอันแข็งแกร่ง
พลังเทพรวมศูนย์พิเศษเป็นอย่างยิ่ง แฝงด้วยเสวียนอ้าวหลายชนิด คุณสมบัติพิเศษมากมายแทบจะไม่ถูกพลังอะไรควบคุมไว้เลย
แต่พลังฝึกตนของจ้าวเฟิงกับฝ่ายตรงข้ามมีระยะห่างอยู่ หมัดเทพรวมศูนย์ยุดยื้ออยู่ไม่ถึงชั่วขณะ กระบี่คมสีทองนั่นก็แทงทะลุเข้ามาได้
ในตอนนี้เอง
กระจกแสงลวดลายอัสนีแวววาวที่โปร่งแสงบานหนึ่งปรากฏขึ้นในมือของจ้าวเฟิง
“พลังอัสนีสวรรค์!”
มือหนึ่งของจ้าวเฟิงตบลงไปด้านหลังกระจกเก้าอัสนีหลอมวิญญาณ จากนั้นโคจรพลังอัสนีเทวะและเสวียนอ้าวอัสนี
ครืน แซ่ด แซ่ด!
เพียงชั่วพริบตา กระจกเก้าอัสนีหลอมวิญญาณฟาดพลังอัสนีสะท้านฟ้าอันชั่วร้ายออกมา
สามคนที่ไล่ตามมาด้านหลัง ร่างกายและวิญญาณสั่นสะท้านขึ้นอย่างอดไม่ได้
ฟ้าดินรอบด้านราวกับกลายเป็นเขตแดนอัสนี สายฟ้านับไม่ถ้วนแลบแปลบปลาบ
“นั่นมัน…กระจกเก้าอัสนีหลอมวิญญาณ!”
“เจ้าขโมยอาวุธเทพนี้ไปงั้นรึ!”
คนทั้งสามที่ไล่ตามมาด้านหลังสบถด่าทันที
กระจกเก้าอัสนีหลอมวิญญาณเป็นหนึ่งในสมบัติหลายชิ้นที่ล้ำค่าที่สุดในคลังสมบัติฝั่งตะวันออกทีเดียว
ครืน แซ่ด แซ่ด!
อัสนีบาตเหี้ยมเกรียมราวกับมังกรตัวเขื่องพลันระเบิดออกมาจากในกระจก
กระจกเก้าอัสนีหลอมวิญญาณถูกจ้าวเฟิงยึดครองไปสองส่วน ก็ยังสามารถสำแดงพลังออกมาได้ไม่น้อย
ครืน บึ้ม!
พลังอัสนีสวรรค์ปะทะกับกระบี่ทองนับไม่ถ้วน
พลังทำลายล้างที่แข็งแกร่งสุดยอดสองกลุ่มฟาดผ่ามาทันใด ทำลายสิ่งก่อสร้างรอบด้านจนพรุนไม่เป็นรูปเป็นร่าง
เพราะพลังน่ากลัวที่ปะทุออกมาในชั่วพริบตากลุ่มนั้น ความเร็วของพวกชายผมแดงทั้งสามคนชะงักไปเล็กน้อย ส่วนจ้าวเฟิงและเจ้าแมวขโมยน้อยล่วงหน้าไปก่อน หนีหายไปอย่างไร้ร่องรอย
“รีบตามไปเร็ว!”
ชายผมแดงที่เป็นหัวหน้าร้องสั่งเสียงต่ำ
ในขณะเดียวกันนี้เอง เบื้องหลังของทั้งสามคนมีกลิ่นอายที่น่ากลัวสองกลุ่มพวยพุ่งมา
ฟุ่บ! ฟุ่บ!
ร่างเงาสองร่างหนึ่งดำหนึ่งขาว ไล่ตามขึ้นมาทันที
คนหนึ่งเป็นชายร่างมืดทะมึนที่โอบล้อมด้วยหมอกปีศาจ เยือกเย็นน่ากลัว อีกคนคือสตรีรูปโฉมงดงาม มีหมอกขาวแผ่ปกคลุมรอบกาย ราวกับเซียนอย่างไรอย่างนั้น
“คู่เทพเซียนปีศาจ ผู้อาวุโสโยวเฉวียน!”
ชายผมแดงร้องตะโกนอย่างเคารพนอบน้อมทันที
“ผู้บุกรุกแดนศักดิ์สิทธิ์มิติอยู่กับแมวความลับสวรรค์ใช่หรือไม่?”
คู่เทพเซียนปีศาจถามเสียงเย็น
“ไม่แน่ใจ คนที่อยู่กับแมวความลับสวรรค์ทั่วร่างห่อหุ้มอยู่ในหมอกแสงห้าสี พวกเราไม่อาจสืบทราบตัวตนของเขาได้เลย!”
ชายผมแดงตอบไปตามความจริง
“หมอกแสงห้าสี นั่นคืออุปกรณ์พิเศษนาม ‘มายาเทพ’! ”
คู่เทพเซียนปีศาจอุทานอย่างตื่นตะลึงทันที
แน่นอน นี่คือท่าทางตามเจตจำนงของเทพโบราณโยวเฉวียน
มายาเทพคืออุปกรณ์อำพรางกายพิเศษที่หอมารสวรรค์ประดิษฐ์ออกมา หากใช้จะสามารถซ่อนตัวเข้าไปในหมอกแสงได้ ประสาทสัมผัสเทพก็ใช้ไม่ได้ผล
ต่อให้เป็นผู้แข็งแกร่งที่ระดับขั้นสูงกว่าผู้ใช้หนึ่งขั้น ก็ยังยากที่จะสอดส่องเห็นสภาพหน้าตาที่แท้จริงในหมอกแสง
นอกจากนั้นทั้งสามคนไม่รู้ว่าหมอกแสงห้าสีคืออะไร ก็เพราะพวกเขาไม่รู้ผลสำเร็จจากการค้นคว้ามากมายของหอมารสวรรค์เลย
แต่จากท่าทางของคู่เทพเซียนปีศาจ พวกเขาก็สามารถเดาได้ว่าของสิ่งนั้นไม่ธรรมดา
“นอกจากนั้นยังมีกระจกเก้าอัสนีหลอมวิญญาณด้วย!”
ชายผมแดงเอ่ยเสียงเบา
“อะไรนะ? กระจกเก้าอัสนีหลอมวิญญาณ!”
สีหน้าของคู่เทพเซียนปีศาจเปลี่ยนไปโกรธแค้นสุดขีด
ส่วนเทพโบราณโยวเฉวียนที่อยู่ในโถงลับยิ่งโกรธจนกระทืบเท้า
กระจกเก้าอัสนีหลอมวิญญาณคืออาวุธเทพบรรพกาล พวกเขาได้มาจากการสำรวจซากปรักหักพังบรรพกาล ผนึกรักษาเอาไว้มาโดยตลอด
ครั้งนี้พวกเขาเตรียมมอบของทุกอย่างในคลังสมบัติรวมถึงแมวความลับสวรรค์ให้กับบุคคลผู้ยิ่งใหญ่เบื้องบน
ก่อนหน้านี้พวกเขากระทั่งจ่ายค่าตอบแทนมหาศาล ทำการวางแผนปลุกแมวความลับสวรรค์ และกระตุ้นศักยภาพของมัน
แต่ตอนนี้แมวความลับสวรรค์หนีไปแล้ว กระจกเก้าอัสนีหลอมวิญญาณและผลการค้นคว้าอย่าง ‘มายาเทพ’ ก็หายไปเช่นกัน
“ตามไปเร็ว ปล่อยพวกมันสองคนไปไม่ได้เด็ดขาด!”
คู่เทพเซียนปีศาจตวาดอย่างโกรธแค้น
……
“แย่แล้ว คู่เทพเซียนปีศาจมาแล้ว!”
ตาซ้ายของจ้าวเฟิงสังเกตสถานการณ์เบื้องหลัง
คู่เทพเซียนปีศาจคือขั้นแปดสุดยอด และยิ่งเป็นกายวัฏสงสารที่เป็นอมตะ
ด้วยพลังของจ้าวเฟิงในตอนนี้ ถ้าถูกพวกเขาไล่ตามได้ทัน เช่นนั้นก็จบเห่แน่
“ข้างหน้าก็มีคน!”
แววตาของจ้าวเฟิงวูบไหวเล็กน้อย
“ท่าทางพวกเราเข้าไปในคลังสมบัติ จะยั่วโทสะหอมารสวรรค์อย่างสมบูรณ์เสียแล้ว!”
จ้าวเฟิงหัวเราะอย่างเหนื่อยหน่าย
เขตพื้นที่ใจกลางเป็นที่ที่สำคัญอย่างยิ่งแท้ๆ แต่เพื่อจับจ้าวเฟิงและแมวความลับสวรรค์ หอมารสวรรค์กลับส่งกำลังคนออกมามากมายเช่นนี้
ตอนนี้จ้าวเฟิงและเจ้าแมวขโมยโดนบุกขนาบทั้งสองด้าน!
แต่ว่าเมื่อเปรียบเทียบกับกำลังคนที่ไล่ตามมาด้านหลัง ข้างหน้าก็เป็นเพียงแค่เทพโบราณขั้นแปดเท่านั้น
ฟิ้ว ฟิ้ว!
ความเร็วของจ้าวเฟิงและแมวขโมยน้อยไม่ลดลง ยังมุ่งหน้าไปไม่เปลี่ยนแปลง พุ่งตรงไปข้างหน้าอย่างรวดเร็ว
“มีคน!”
ชายวัยกลางคนที่บนหัวมีเขากวางคนหนึ่งสีหน้าเปลี่ยนไปทันใด
เขากำลังเตรียมมุ่งหน้าไปคลังสมบัติฝั่งตะวันออกเพื่อรวมตัวจับผู้บุกรุกกับคนอื่นๆ
แต่ตอนนี้ยังไม่ทันถึงจุดหมาย เพียงแค่ครึ่งทางก็พลันรู้สึกถึงคลื่นชีวิตบางๆ กลุ่มหนึ่งซึ่งประชิดมายังเขา
ฟิ้ว ฟิ้ว!
จ้าวเฟิงและเจ้าแมวขโมยน้อยพุ่งออกไปโจมตีทันที
“หมัดเทพรวมศูนย์!”
มือซ้ายจ้าวเฟิงส่งแสงหมัดพลังผสมปนเปที่มืดหม่นเป็นอย่างยิ่งออกไปหลายสาย
ส่วนแมวขโมยตัวน้อยสะบัดมีดสั้นอักขระในมือ ฟันคมมีดสีเงินที่ไม่อาจคาดเดาร่องรอยได้ออกมาต่อเนื่อง
ครืน!
ชายวัยกลางคนเขากวางคนนั้นกระตุ้นเนตรชีวิตทันที พลังชีวิตที่แข็งแกร่งปะทุออกมาจากในกายของเขา
ในขณะเดียวกันนี้เอง รอบกายเขามีเถาวัลย์เส้นหนาแข็งแรงนับไม่ถ้วนงอกออกมาจากอากาศ ก่อเป็นชั้นป้องกันที่แข็งแกร่ง
ครืน ตูม บึ้ม!
ในตอนที่การโจมตีของจ้าวเฟิงและเจ้าแมวขโมยน้อยซัดมาถึง ชั้นป้องกันนั้นถูกทำลายย่อยยับไปในชั่วพริบตา
พลังการโจมตีที่เหลือของทั้งสองคนปะทะไปบนร่างของชายเขากวาง ทิ้งรูเอาไว้รูหนึ่ง
แต่เพียงชั่วพริบตา รูนั่นก็ฟื้นฟูคืนสภาพภายใต้การกระตุ้นของพลังชีวิตที่แข็งแกร่ง
นี่ก็คือพลังชีวิตที่แข็งแกร่งของทายาทเนตรชีวิต
“แมวความลับสวรรค์!”
สายตาของชายเขากวางจ้องไปยังแมวขโมยตัวน้อย
“หยุดเดี๋ยวนี้!”
สีหน้าชายเขากวางฉายแววลิงโลด
ขอเพียงแค่เขาสามารถสกัดจ้าวเฟิงและแมวความลับสวรรค์ให้อยู่ที่นี่ รอจนผู้แข็งแกร่งหอมารสวรรค์คนอื่นๆ ไล่ตามมา เขาก็จะได้สร้างความดีความชอบครั้งใหญ่
“หึ อย่างเจ้านี่นะ!”
จ้าวเฟิงแค่นหัวเราะหยัน หมัดทั้งสองชกออกไปอีกครั้ง
แสงหมัดผสมปนเปอันมืดหม่นแต่ละสาย ราวกับภูเขาสูงตระหง่านบดขยี้ลงมา
“หึ เจ้าดูถูกเนตรชีวิตเกินไปแล้ว”
ชายเขากวางแค่นเสียงเย็น ไม่ค่อยสบอารมณ์นัก
รอบกายเขามีต้นไม้โบราณหนาอวบนับไม่ถ้วนเติบโตขึ้นจากข้างล่างพุ่งไปข้างบน
ครืน ตูม บึ้ม!
การโจมตีของจ้าวเฟิงแข็งแกร่งเป็นอย่างยิ่ง ต้นไม้ทั้งหมดถูกทำลาย แต่ยิ่งจ้าวเฟิงทำลายไปเท่าไหร่ ต้นไม้พวกนั้นก็งอกออกมามากเท่านั้น
ชั่วขณะเดียวกัน รอบกายของชายเขากวางปรากฏเกราะรบลวดลายสีเขียวชั้นหนึ่งขึ้น
ฟุ่บ!
ชายเขากวางบินทะยานมายังจ้าวเฟิง หมัดที่มาพร้อมด้วยพลังน่าหวาดกลัวโจมตีเข้ามา
เสี้ยวขณะนี้ พลังเสวียนอ้าวชีวิตลอยขึ้นรอบด้านและรวบรวมไปยังหมัดของเขาทั้งหมด
“เหอะ เป็นเจ้าที่ดูถูกข้ามากไปหน่อยกระมัง!”
จ้าวเฟิงยิ้มเล็กน้อย
ตอนนี้เขาถึงขั้นเจ็ดสุดยอด เทพโบราณขั้นแปดทั่วไปไม่ใช่คู่มือของเขาตั้งนานแล้ว
“เพลิงดวงตาอัสนีเทวะ!”
คลื่นเจตจำนงดวงตาแผ่ระลอกขึ้นในตาซ้าย เพลิงอัสนีกลุ่มหนึ่งเอ่อล้นออกมาช้าๆ
ครืน ฉัวะ!
กลุ่มเพลิงอัสนีฟาดผ่ามายังชั้นวิญญาณของชายเขากวางทันที
ถึงแม้จะไม่ได้ใช้พลังดั้งเดิม แต่พลังของเพลิงดวงตาอัสนีเทวะก็ไม่ใช่สิ่งที่เทพโบราณขั้นแปดทั่วไปจะทนไหว
“อัสนีเทวะแข็งแกร่งยิ่งนัก…”
ชายเขากวางเผยสีหน้าดิ้นรนเจ็บปวด
แม้ไม้ข่มสายฟ้า แต่เขาก็ยังคงถูกวิชาดวงตาอัสนีเทวะของจ้าวเฟิงทรมานจนเจ็บปวดเป็นอย่างยิ่ง
“พลังอัสนีสวรรค์”
ในเวลาเดียวกัน มังกรอัสนีตัวเขื่องที่เหี้ยมเกรียมตัวหนึ่งก็พุ่งทะยานออกมาจากกระจกเก้าอัสนีหลอมวิญญาณในมือจ้าวเฟิง
ครืน ตูม ตูม!
พลังอัสนีสองกลุ่มสอดประสานรอบกายชายเขากวาง ฟาดผ่าจนทั่วร่างจนไหม้เกรียม
“เป็นไปไม่ได้!”
ชายเขากวางมีสีหน้าไม่อยากจะเชื่อ
ครั้งนี้แมวความลับสวรรค์ไม่ได้ลงมือ เขาที่เป็นผู้ครองเนตรชีวิตกลับไม่ใช่คู่มือของเทพโบราณขั้นเจ็ดสุดยอด
ชายเขากวางกระตุ้นเนตรชีวิตอย่างร้อนรน เกราะรบลายสีเขียวชั้นหนึ่งปรากฏขึ้นรอบกายอีกครั้ง
“หมัดเทพรวมศูนย์!”
“ฝ่ามือครองสวรรค์!”
จ้าวเฟิงเข้าประชิดมายังชายเขากวางในชั่วพริบตา และสำแดงเคล็ดวิชาลับทั้งสองชนิดนี้ทันทีภายใต้ระยะที่ใกล้เป็นอย่างยิ่ง
หมัดมืดหม่นกับฝ่ามือมายาสอดประสาน ซัดเข้าไปยังร่างของชายเขากวาง
ครืน ตูม บึ้ม!
ชายเขากวางถูกซัดไปอีกด้าน เลือดเนื้อแหลกเละ ลมหายใจรวยริน
หากเปลี่ยนเป็นคนธรรมดาเกรงว่าคงตายไปนานแล้ว
แต่เขาคือเนตรชีวิต ยังคงฝืนเอาไว้ได้ แล้วทะลักพลังเสวียนอ้าวชีวิตที่แข็งแกร่งไม่หยุดเพื่อฟื้นฟูกายเทพของตน
“เจ้าอ่อนแอเกินไป!”
จ้าวเฟิงพูดเรียบๆ ตาซ้ายโคจรขึ้นเล็กน้อย
ชายเขากวางคนนั้นเจ็บใจยิ่งนัก แต่ก็ไม่มีแรงตอบโต้
เขาเป็นถึงเทพโบราณขั้นแปด แต่กลับพ่ายแพ้ซึ่งๆ หน้าให้กับเทพโบราณขั้นเจ็ดสุดยอดคนหนึ่ง
“เป็นไปไม่ได้!”
ใบหน้าชายเขากวางบิดเบี้ยวอยู่ชั่วขณะ ก้มหน้าก้มตาแผดเสียงร้องลั่น
เพราะช่องโหว่ของจิตวิญญาณ วิชาดวงตาศาสตร์ลวงตาของจ้าวเฟิงล่วงล้ำเข้าไปทันที ทำให้ชายเขากวางตกอยู่ในห้วงมายาอันเป็นอนันต์
“พลังอ่อนแอถึงเพียงนี้!”
จ้าวเฟิงหัวเราะเยาะหยัน
ตอนนี้ชายเขากวางถลำลึกเข้าสู่โลกวิชามายา ไม่อาจถอนตัวขึ้นมาได้
ส่วนเนตรชีวิตของเขาก็หยุดโคจรลงเพราะเหตุนี้
“ตายไปเสีย!”
จ้าวเฟิงโคจรตาซ้าย พลังบิดเบี้ยวที่ผสมปนเปกันกลุ่มหนึ่งโจมตีออกมา
“ดาราทลายผืนดิน!”
ลูกแสงมืดหม่นปกคลุมทั่วร่างของชายเขากวาง จากนั้นระเบิดออกทันใด
ครืน ตูม บึ้ม!
ร่างของชายเขากวางกลายเป็นเถ้าธุลีไปตามรอยแตกของลูกแสงมืดหม่นนั้น
“ไป!”
จ้าวเฟิงลำพองใจเล็กน้อย หนีต่อไปกับแมวขโมย
ครั้งนี้แมวขโมยน้อยแทบจะไม่ได้ช่วยอะไร
จ้าวเฟิงคนเดียวโรมรันกับเทพโบราณขั้นแปดซึ่งหน้า ทั้งยังสังหารอีกฝ่ายลงได้อีกด้วย
…………………………………………


[Go To Next Chapter]( ./191.md)