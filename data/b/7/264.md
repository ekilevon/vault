##บทที่ 1408: แม่ทัพใหญ่หนีไปแล้ว
“ถอยไปตั้งรับ!”
เทพโบราณหลันหย่วนพลันออกคำสั่ง
ตอนนี้มีเพียงแค่ถอยไปป้องกันสำนักเทียนหลัวแล้วรอความช่วยเหลือเท่านั้น ถึงจะมีความหวังอยู่บ้าง!
ฟุ่บ! ฟุ่บ! ฟุ่บ!
ทันใดนั้น สมาชิกในสำนักเทียนหลัวที่เพิ่งทะยานออกมาถอยกลับไปทันที
“คิดไม่ถึงเลยว่าเผ่าเปลวทองจะส่งเทพโบราณขั้นเก้ามา!”
ผู้อาวุโสผมขาวคนหนึ่งมีสีหน้าเป็นกังวล
เขาก็คือเจ้าสำนักของสำนักเทียนหลัว เป็นเทพโบราณขั้นแปด
“ผู้อาวุโสคนนี้น่าจะเป็น ‘ผู้อาวุโสอั้นยา (อีกาทมิฬ)’ ของเผ่าเปลวทอง”
เทพโบราณหลันหย่วนจ้องไปยังผู้อาวุโสผิวแห้งเหี่ยวคนนั้นด้วยสีหน้าจริงจัง
“เป็นเทพโบราณอั้นยาที่เข่นฆ่าอย่างเหี้ยมโหด ชอบจับศัตรูมาเป็นเชลย ค่อยๆ ทรมานพวกเขาจนตายคนนั้น?”
เทพโบราณวัยกลางคนคนนั้นสั่นเทิ้มไปทั่งตัว
ในสำนักเทียนหลัว ในใจของทุกคนอบอวลไปด้วยหมอกแห่งความกดดันชั้นหนึ่ง
เมื่อแพ้ในน้ำมือของเทพโบราณอั้นยา หากไม่ตั้งมั่นว่าจะระเบิดตัวเองตาย สิ่งที่รออยู่เบื้องหน้าก็มีเพียงแค่การทรมานไม่สิ้นสุดเท่านั้น
“เจ้าสำนักเทียนหลัว เขตพลังป้องกันนี่ยืนหยัดต่อไปได้ไม่นานเท่าไหร่ เจ้านำลูกศิษย์สำนักเทียนหลัวบางส่วนไปตั้งค่ายกลปกป้องสำนัก!”
เทพโบราณหลันหย่วนตะโกนบัญชา
“ได้!”
เจ้าสำนักเทียนหลัวจากไปทันที
เจ้าสำนักเทียนหลัวเป็นขั้วอำนาจสี่ดาวครึ่งที่เก่าแก่อาวุโสมาก พลังแฝงดูถูกไม่ได้เลย
สำนักเทียนหลัวเคยใช้ค่ายกลปกป้องสำนักทำร้ายเทพโบราณขั้นแปดสุดยอดคนหนึ่งจนถอยหนีมาแล้ว
ในขณะเดียวกัน เทพโบราณหลันหย่วนก็ส่งข่าวขอความช่วยเหลือออกไป
“ฮี่ๆ พวกเจ้าต้านทานไว้สิถึงจะสนุกหน่อย!”
เทพโบราณอั้นยาหัวเราะเย็นเยือกน่าขนลุก
จากนั้นฝ่ามือแแห้งเหี่ยวของเขาก็สะบัดขึ้นเบาๆ
“โจมตี!”
ชายวัยกลางคนตัวโตคำรามทันที
ครืน ตูม ตูม!
เห็นเพียงแสงประกายเปลวไฟหลากสีโจมตีไปยังเขตพลังป้องกันของสำนักเทียนหลัวราวกับคลื่นยักษ์ท่วมฟ้า
“ปกป้องไว้!”
เทพโบราณหลันหย่วนพลันร้องสั่ง
สมาชิกทั้งหมดในสำนักเทียนหลัวรีบส่งพลังเทพเข้าไปในเขตพลังป้องกันทันที
“ท่านพ่อ ทำอย่างไรดี?”
เทพโบราณปิงหยวนใบหน้าหวาดหวั่น ไม่รู้จะทำเช่นไรดี
ผู้มาเยือนคือเทพโบราณขั้นเก้าของเผ่าเปลวทอง รวมกับเทพโบราณขั้นแปดสุดยอดอีกคนหนึ่ง ฝั่งเขาทางนี้ไม่มีโอกาสชนะใดๆ เลย
ด้วยพรสวรรค์ของเทพโบราณปิงหยวน วันข้างหน้ายังมีความหวังทะลวงขั้นจอมเทพอยู่บ้าง เขาไม่อยากตายอยู่ที่นี่
นอกจากนั้น เทพโบราณปิงหยวนไม่มีความคิดจะระเบิดตัวเองตาย แต่หากตกอยู่ในเงื้อมมือของเทพโบราณอั้นยา เหตุการณ์ต่อไปแค่คิดก็ทำเอาเขาขนลุกชันแล้ว
ในตอนนี้เอง จ้าวเฟิงเดินออกมาจากในตำหนัก
เทพโบราณหลันหย่วนมองไปยังจ้าวเฟิง สีหน้าอึ้งตะลึงเล็กน้อย
ถึงแม้จ้าวเฟิงจะเพิ่งมาถึง แต่เทพโบราณหลันหย่วนก็ไม่คิดให้เขาลงสนามรบ เตรียมให้เขาพักผ่อนสักระยะหนึ่งก่อน จากนั้นค่อยมอบภารกิจง่ายๆ ให้ พยายามกีดกันจ้าวเฟิงออกไป
ตอนนี้จ้าวเฟิงปรากฏตัวออกมาเอง เขาถึงนึกขึ้นได้ว่าจ้าวเฟิงเป็นเทพโบราณขั้นแปดสุดยอด สามารถส่งไปใช้งานได้
“จ้าวเฟิง รีบลงมือเร็วเข้า ต้านทานการโจมตีของศัตรูเอาไว้!”
เทพโบราณหลันหย่วนพูดขึ้นทันใด
นอกเขตพลังป้องกัน
“เอ๋? ทำไมจึงมีขั้นแปดสุดยอดอยู่อีกคนกัน?”
ชายวัยกลางคนตัวสูงใหญ่ค่อนข้างตกใจ
สำนักเทียนหลัวก่อนหน้านี้มีเพียงเทพโบราณหลันหย่วนขั้นแปดสุดยอดคนนี้เท่านั้น
ถึงแม้จะเพิ่มมาอีกหนึ่งคน แต่ฝั่งเขาส่งเทพโบราณขั้นเก้ามา สำนักเทียนหลัวก็ไม่มีโอกาสชนะเช่นเดิม
“เจ้าเด็กนี่...จ้าวเฟิง!”
แววตาของเทพโบราณอั้นยาวาววับ จ้องไปยังจ้าวเฟิง
ไม่รู้ทำไม เทพโบราณอั้นยามองไปยังใบหน้าที่สุขุมสงบนิ่งของจ้าวเฟิง ในใจเกิดความรู้สึกที่ไม่สงบอย่างน่าประหลาด
“ทำลายค่ายกลเร็ว!”
เทพโบราณอั้นยาร้องคำรามทันใด
ขวับ!
ขณะเดียวกัน หอกยาวสีดำปรากฏขึ้นในมือของเขา เปลวไฟดำที่ทรงพลังปลดปล่อยออกมาจากในนั้น ก่อนผสานเข้ากับเปลวเพลิงสีน้ำตาลบนร่างของเทพโบราณอั้นยา
“สลาย!”
เทพโบราณอั้นยาสะบัดหอกยาวในมือ พลังเปลวเพลิงร้อนแรงทรงพลังที่ก่อขึ้นโจมตีออกไปทันใด
โฮก~
เห็นเพียงมังกรยักษ์สีน้ำตาลตัวยาวถึงร้อยจั้ง ส่งเสียงคำรามเหี้ยมโหดสะเทือนฟ้าดิน
มังกรยักษ์สีน้ำตาลตัวนั้นและการโจมตีอย่างรุนแรงของคนเผ่าเปลวทอง กระทบไปยังเขตพลังป้องกันของสำนักเทียนหลัว
แกรก!
เขตพลังป้องกันพลันแตกร้าว สีหน้าของทุกคนในเขตพลังเคร่งเครียดเป็นกังวล
“จ้าวเฟิง เมื่อครู่ไยเจ้าจึงไม่รีบลงมือ เจ้าตั้งใจจะทำร้ายพวกเรารึ?”
เทพโบราณหลันหย่วนตวาดขึ้นทันที สายตาเย็นชาปรายมองจ้าวเฟิง
“ฮี่ๆ ตายเสียเถอะ!”
หอกยาวสีดำในมือเทพโบราณอั้นยาหุ้มล้อมอยู่ในเปลวเพลิงทรงพลังสีน้ำตาลเข้ม บดขยี้ตรงไปยังเทพโบราณหลันหย่วนและจ้าวเฟิง
“เจ้าสำนักเทียนหลัว รีบกระตุ้นค่ายกลป้องกันสำนักเร็วเข้า!”
สีหน้าเทพโบราณหลันหย่วนเปลี่ยนไปเล็กน้อย ตะโกนออกมาทันที
ฟู่ ฟิ้ว ฟิ้ว!
แสงเทพสีฟ้าอ่อนนับไม่ถ้วนพลันทะลักมาออกตรงพื้นที่ว่างข้างหลังเทพโบราณหลันหย่วน แสงเทพโหมซัดบิดม้วนกลางอากาศ ก่อนก่อเป็นมังกรยักษ์สีฟ้าพลังสะท้านภพตัวหนึ่ง
เวลาเดียวกัน แขนทั้งสองของเทพโบราณหลันหย่วนก็กางออก ปลดปล่อยลำแสงระยิบระยับนับไม่ถ้วน ก่อตัวเป็นวายุคลั่งผลึกน้ำแข็งหอบม้วนไป
ครืน ตูม ตูม!
มังกรยักษ์สีฟ้าและวายุคลั่งผลึกน้ำแข็งโจมตีไปยังเทพโบราณอั้นยาพร้อมกัน
“ฮี่ๆ พวกเจ้าดูถูกข้าเกินไปแล้ว!”
หอกยาวในมือเทพโบราณอั้นยาวาดสะบัดอย่างรวดเร็ว เปลวเพลิงสีน้ำตาลแต่ละสายพุ่งออกไปอย่างบ้าคลั่ง
ครืน บึ้ม ตูม!
วายุคลั่งผลึกน้ำแข็งที่เทพโบราณหลันหย่วนปลดปล่อยอออกมา ไม่ถึงชั่วครู่ก็ถูกทำลายลงหมด
ส่วนมังกรยักษ์สีฟ้าที่เจ้าสำนักเทียนหลัวและผู้นำระดับสูงทั้งหลายร่วมกันสำแดงออกมาก็ล่าถอยไปอย่างต่อเนื่อง
วู้ม!
พลังเทพในกายจ้าวเฟิงพลุ่งพล่าน เตรียมตัวลงมือ
“จ้าวเฟิง เจ้าจัดการขั้นแปดสุดยอดคนนั้น ข้ากับเจ้าสำนักเทียนหลัวจะตรึงกำลังเทพโบราณขั้นเก้า!”
เทพโบราณหลันหย่วนบัญชา
“ได้!”
จ้าวเฟิงพยักหน้า มองไปยังชายวัยกลางคนตัวสูงใหญ่ที่อยู่อีกด้านหนึ่ง
ชายวัยกลางคนคนนั้นกำลังโรมรันอยู่กับผู้อาวุโสขั้นเจ็ดสุดยอดและขั้นแปดของสำนักเทียนหลัวอยู่
“ฮ่าๆ ตายไปซะ!”
ชายวัยกลางคนตัวใหญ่พลันกระตุ้นพลังสายเลือดในกายขึ้นมา
ครืน วูบ วูบ!
ทั่วร่างของเขาโปร่งแสงวาววับ แข็งแรงไร้สิ่งใดเปรียบ ลายเส้นสีทองวาววับกะพริบส่องแสง ปลดปล่อยเปลวเพลิงที่ร้อนแรงแข็งแกร่งออกมา
ทันใดนั้น ผู้อาวุโสสำนักเทียนหลัวขั้นเจ็ดสุดยอดคนนั้นลอยกระเด็น กระอักเลือดสดๆ ออกมา
“หมัดอัคคีฉีกสะบั้น!”
ชายวัยกลางคนตัวใหญ่คนนั้นจ้องไปยังผู้อาวุโสขั้นแปดเบื้องหน้า หมัดทั้งสองยกสูงและประสานกัน ก่อเป็นพลังเปลวเพลิงทำลายล้างโจมตีออกไปในฉับพลัน
ครืน ตูม ตูม!
เห็นเพียงลูกไฟที่ร้อนระอุราวหินหนืดบดขยี้ไปอย่างบ้าคลั่ง
สีหน้าของผู้อาวุโสขั้นแปดคนนั้นซีดเผือด กระบี่ยาวในมือฟาดฟันการโจมตีที่แข็งแกร่งออกมาไม่หยุด แต่ก็ล้วนถูกลูกไฟนั้นบดขยี้ทันที
ลูกไฟหินหนืดใกล้จะบดขยี้มาถึง
แต่ทันใดนั้น เงามายาสีเงินทางหนึ่งพาดผ่านเบื้องหน้าผู้อาวุโสขั้นแปดไป
วู้ม!
มือขวาของจ้าวเฟิงหลอมพลังเทพรวมศูนย์ขึ้นมา หมัดหนึ่งโจมตีออกไปทันใด
เห็นเพียงประกายหมัดสีเงินขุ่นข้นพร้อมด้วยสนามพลังกลืนกินที่แปลกประหลาดปะทะเข้ากับลูกไฟหินหนืดอย่างจัง
บึ้ม!
ลูกไฟหินหนืดแตกสลาย หมัดสีเงินขุ่นข้นกลืนกินพลังเพลิงบางส่วน แล้วโจมตีไปข้างหน้าต่อ
“เป็นไปได้อย่างไร…”
ชายวัยกลางคนตัวใหญ่พลันเปลี่ยนสีหน้า
ทั้งที่เป็นเทพโบราณขั้นแปดเช่นกัน แต่กระบวนท่าไพ่ตายของเขากลับถูกจ้าวเฟิงบดขยี้ทำลายลง
ครืน!
ชายวัยกลางคนตัวใหญ่ชกหมัดออกมาหลายหมัดอีกครั้ง ทำลายหมัดสีเงินขุ่นข้นนั่นจนแหลกเป็นเสี่ยงๆ
“เจ้าก็คือจ้าวเฟิง?”
ชายวัยกลางคนจ้องไปยังจ้าวเฟิง ไม่ค่อยอยากจะเชื่อนัก
ในฐานะที่เป็นสมาชิกเผ่าเปลวทองคนหนึ่ง แน่นอนว่าเขารู้เหตุการณ์ที่เกี่ยวข้องกับจ้าวเฟิง
ตามที่เขารู้มา ก่อนหน้าที่จ้าวเฟิงจะหายตัวไปเป็นเพียงแค่เทพโบราณขั้นเจ็ดเท่านั้น ในวันนี้ปรากฏตัวขึ้น กลับไปถึงขั้นแปดสุดยอดแล้ว
แต่เดิมเขาคิดว่าจ้าวเฟิงรีบร้อนยกระดับพลัง พลังคงไม่แข็งแกร่งสักเท่าไหร่
ทว่าความจริงกลับไม่เป็นเช่นนั้น
อีกด้านหนึ่ง เทพโบราณหลันหย่วนร่วมมือกับเจ้าสำนักเทียนหลัว ถูกเทพโบราณอั้นยาโจมตีจนล่าถอยไปอีกครั้ง
“เอ๋? เหมือนว่าจ้าวเฟิงจะได้เปรียบ?”
เทพโบราณหลันหย่วนเหลือบเห็นฉากที่ชายวัยกลางคนตัวโตรีบร้อนทำลายการโจมตีของจ้าวเฟิงเข้าพอดี
“เมื่อครู่นั่นมัน...พลังเทพรวมศูนย์!”
เดิมทีเคล็ดวิชาที่ให้เทพโบราณเผ่าพันธุ์วิญญาณฝึกฝนก็มีไม่มาก จากการโจมตีพลังเทพและกลยุทธ์ของจ้าวเฟิง เทพโบราณหลันหย่วนก็อนุมานได้ว่าวิชาที่จ้าวเฟิงฝึกฝนก็คือ... ‘พลังฟ้าประสานหนึ่ง’
พลังของวิชานี้กำหนดตามจำนวนและระดับความแข็งแกร่งของเสวียนอ้าว แต่คนธรรมดาทั่วไปคิดอยากจะฝึกฝนเสวียนอ้าวชนิดหนึ่งให้ทัดเทียมกับพลังฝึกตนนั้นยากเป็นอย่างยิ่ง จะมีเวลาไปฝึกฝนเสวียนอ้าวชนิดอื่นเสียที่ไหน
ยิ่งไปกว่านั้น การจะผสานเสวียนอ้าวทั้งหมดให้เป็นหนึ่งเดียวกันก็เป็นปัญหาใหญ่
แต่เมื่อครู่ พลังเทพรวมศูนย์ที่จ้าวเฟิงสำแดงออกมาล้ำหน้าขั้นแปดสุดยอด พลานุภาพไม่ธรรมดาเลย
“ฮี่ๆ สู้กับข้า แต่ยังมีเวลาไปมองที่อื่นงั้นรึ!”
เทพโบราณอั้นยาหัวเราะเหี้ยมเกรียม ร่างที่มีเปลวเพลิงสีทองลุกท่วมประชิดไปยังเทพโบราณหลันหย่วนด้วยความเร็วดุจสายฟ้า
“เพลิงทมิฬดับสวรรค์!”
หอกยาวในมือเทพโบราณอั้นยาตวัดไปในท้องฟ้า
ครืน ฟิ้ว ฟิ้ว!
เห็นเพียงลำแสงเปลวไฟสีน้ำตาลแต่ละชั้นๆ แปรเปลี่ยนเป็นคลื่นเพลิงท่วมฟ้า ก่อนม้วนตลบไปยังเทพโบราณหลันหย่วน
“แย่แล้ว!”
เทพโบราณหลันหย่วนใบหน้าเคร่งเครียด ใช้พลังเทพสำแดงเคล็ดวิชาลับ ก่อเกราะแสงวาววับโปร่งใสขึ้นมา
ครืน ฉัวะ!
ลำแสงเปลวไฟที่โหมซัดถาโถมลูกแล้วลูกเล่า โจมตีไปยังเกราะแสงวาวระยับไม่หยุดหย่อน ราวกับจะไม่มีวันหมดสิ้น
ในตอนที่ลูกที่สี่โหมซัดมา วิชาลับป้องกันของเทพโบราณหลันหย่วนก็แตกทลายลง
ครืน โครม!
ร่างของเขาลอยไปกระแทกกับกลุ่มสิ่งก่อสร้างเบื้องหลัง
“เทพโบราณหลันหย่วน!”
เจ้าสำนักเทียนหลัวมีสีหน้าร้อนรน
เทพโบราณอั้นยาเป็นคนเผ่าเปลวทอง การป้องกันแข็งแกร่งไร้เทียมทาน เมื่อครู่เขาเมินเฉยต่อมังกรยักษ์สีฟ้าตัวนั้น ทำการโจมตีเอาชนะเทพโบราณหลันหย่วนได้ในชั่วพริบตา
ฟุ่บ!
ลำแสงสีขาวระยิบระยับพุ่งออกมาจากในเศษซากสิ่งก่อสร้าง เฉียดผ่านไปยังข้างกายเทพโบราณปิงหยวน แล้วเก็บเขาลงไปในมิติพิเศษเฉพาะ
จากนั้นร่างของเทพโบราณหลันหย่วนกะพริบแสงสีขาว พลันระเบิดความเร็วที่เทียบเท่ากับเทพโบราณขั้นเก้าแล้วหนีไปไกล
ฉากนี้ทำเอาสำนักเทียนหลัวและเผ่าเปลวทองที่กำลังต่อสู้กันอยู่อึ้งตะลึงไปทันใด
เทพโบราณหลันหย่วนที่แข็งแกร่งที่สุดในสำนักเทียนหลันกลับพาลูกชายหนีไปแล้ว
“ไม่…”
เจ้าสำนักเทียนหลัวร้องลั่นทันที รู้สึกสิ้นหวังขึ้นมา
สมาชิกคนอื่นที่นี่พลันไร้จิตใจจะต่อสู้ ยืนอึ้งตะลึงอยู่ที่เดิม
“ฮ่าๆ แม่ทัพใหญ่ของพวกเจ้าหนีไปแล้ว นี่ก็คือวิสัยของเผ่าพันธุ์วิญญาณอย่างไรเล่า!”
เทพโบราณอั้นยาหัวเราะขึ้นทันที
จ้าวเฟิงมองเทพโบราณหลันหย่วนที่หนีไปไกล รู้สึกจนคำพูดอยู่บ้าง
พลังเทพที่เขาสามารถแสดงออกมาได้ในตอนนี้ก็คือขั้นแปดสุดยอด เขายังไม่ทันสังหารขั้นแปดสุดยอดของศัตรูได้ เทพโบราณหลันหย่วนก็หนีไปแล้ว
“จ้าวเฟิง เจ้าไม่มีโอกาสชนะเลย มิสู้ยอมสวามิภักดิ์ต่อเผ่าเปลวทอง อย่างไรเสียเจ้าก็ไม่ใช่สายเลือดเผ่าพันธุ์วิญญาณ รอให้เผ่าเปลวทองเอาชนะเผ่าพันธุ์วิญญาณได้แล้ว จ้าวหยูเฟยก็ยังคงเป็นของเจ้า!”
เทพโบราณอั้นยาจ้องไปยังจ้าวเฟิง หัวเราะอย่างชั่วร้ายขึ้นทันใด
ถึงแม้ก่อนหน้านี้เขาเห็นจ้าวเฟิงแล้วในใจจะรู้สึกไม่สงบอย่างประหลาด
แต่ตอนนี้เทพโบราณหลันหย่วนหนีไปไกลแล้ว ต่อให้จ้าวเฟิงพลังไม่ธรรมดา ล้ำหน้ากว่าขั้นแปดสุดยอด ก็ไม่มีประโยชน์ใดๆ อยู่ดี
“เช่นนั้นรึ?”
สีหน้าของจ้าวเฟิงเรียบเฉย เผยรอยยิ้มน้อยๆ
นี่เป็นศึกแรกของเขา เขาย่อมไม่อยากจะแพ้
“ผู้อาวุโส จับเป็นเอาไว้ให้ท่านทรมานไปสักระยะหนึ่งก่อน แน่นอนว่าย่อมยอมศิโรราบ!”
ชายวัยกลางคนตัวใหญ่หัวเราะเหี้ยมโหด ก่อนโคจรพลังเทพทะยานออกไป
“รนหาที่ตาย!”
ดวงตาของจ้าวเฟิงชะงักไปเล็กน้อย เสวียนอ้าวมิติชั้นหนึ่งตลบอบอวลออกมา
ฟุ่บ!
ร่างของเขาหายวับไปจากที่เดิม มาปรากฏอยู่ข้างหลังชายวัยกลางคนตัวใหญ่ทันที
“ประกายมิติ?”
ชายวัยกลางคนตัวใหญ่ไม่ได้ใส่ใจ กระตุ้นร่างกายอันแข็งแกร่งเตรียมสู้ระยะประชิด
ฉัวะ ฉึก!
กระบี่ยักษ์สีเงินเข้มก่อตัวขึ้นในมือของจ้าวเฟิง จากนั้นแทงทะลุร่างของชายวัยกลางคนไป
“เป็นไปได้อย่างไร?”
ชายวัยกลางคนตัวใหญ่ตื่นตะลึง
การป้องกันร่างกายของเขาถูกจ้าวเฟิงแทงทะลุได้อย่างไรกัน
ชายวัยกลางคนตัวใหญ่คิดดิ้นรนขัดขืน แต่กลับพบว่าทุกการกระทำของตนเนิบช้าเป็นอย่างยิ่ง อีกทั้งพลังเทพในกายยังปั่นป่วน หลั่งไหลออกไปอย่างรวดเร็ว ไร้ซึ่งพลังจะต้านทาน
………………………


[Go To Next Chapter]( ./265.md)