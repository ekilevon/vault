##บทที่ 1321: พบคุณชายห่ายอีกครั้ง
หลังจากเขาชั้นนอกมาแล้ว จ้าวเฟิงก็มาถึงยังเขตแลกเปลี่ยนอิสระของเขามารทมิฬ
ขนาดเนื้อที่เขตแลกเปลี่ยนของขั้วอำนาจห้าดาวแทบจะเท่ากับพื้นที่ของขั้วอำนาจสี่ดาว ราวกับอาณาจักรเล็กๆ อาณาจักรหนึ่ง
เขตพื้นที่แลกเปลี่ยนนี้คือเขตแลกเปลี่ยนของลูกศิษย์เขามารทมิฬโดยเฉพาะ ไม่แบ่งแยกความแตกต่างชั้นนอกชั้นใน ดังนั้นจำนวนคนเข้าออกจึงมากมายนัก
“ข้าคุ้นเคยที่นี่เป็นอย่างดี สหายจ้าวต้องการอะไรก็บอกมาได้เลย!”
เทพแท้จริงพั่วอวิ๋นยิ้มพูดขึ้น
จ้าวหุยมาที่นี่เพื่อสืบข่าวสักหน่อย แต่ตอนนี้เทพแท้จริงพั่วอวิ๋นคอยตาม ทำให้เคลื่อนไหวไม่สะดวก
ดังนั้นจ้าวหุยจึงดูๆ ไปอย่างนั้น ทำความคุ้นเคยสักหน่อย รอให้มีเวลาค่อยมาอีก
แต่ว่าตลอดทางที่เดินมา จ้าวเฟิงกลับต้องอัศจรรย์ใจเมื่อพบว่าในพื้นที่แลกเปลี่ยนของเขามารทมิฬมักจะเจออุปกรณ์เล็กๆ และเครื่องมือบางอย่างที่แฝงไว้ด้วยวิทยาการของเผ่าความลับสวรรค์
‘บางทีอาจจะสืบเรื่องบางอย่างได้จากที่นี่!’
จ้าวหุยแอบจำเอาไว้ในใจ
ที่ซ่อนตัวแมวขโมยน้อยห่างจากเขามารทมิฬไม่นับว่าไกลนัก
และเขามารทมิฬเองก็เป็นหนึ่งในขั้วอำนาจห้าดาวของเขตพยับฟ้า ขั้วอำนาจเองก็มีคนหลากหลายปะปนกันไป จะต้องสืบข่าวขั้วอำนาจลึกลับที่พวกเทพโบราณเสวียนหมัวอยู่เจอแน่นอน
“สหายพั่วอวิ๋น ข้าไปยอดเขาหลักก่อน ดูว่าผู้นำระดับสูงของเจ้าและข้าทั้งสองฝั่งคุยกันเป็นอย่างไรบ้าง...”
จ้าวหุยขอตัวลา มุ่งหน้าไปยังยอดเขาหลักของเขามารทมิฬ
“เจ้าเด็กนี่ กับอีแค่เทพแท้จริงขั้นสาม อยู่ในเผ่าพันธุ์วิญญาณอย่างมากก็เป็นแค่ลูกศิษย์ในเผ่าเท่านั้น แต่กลับสามารถเข้าออกยอดเขาหลักเขามารทมิฬได้อย่างอิสระ!”
หลังจากจ้าวหุยไปแล้ว เทพแท้จริงพั่วอวิ๋นสบถด่าเสียงต่ำ
ยอดเขาหลักของเขามารทมิฬเป็นสถานที่ที่ลูกศิษย์คนสำคัญเท่านั้นจึงจะสามารถเข้าออกได้ ส่วนเขาไม่มีสิทธิ์
แต่จ้าวหุยศิษย์เผ่าพันธุ์วิญญาณกลับเข้าออกสถานที่สำคัญของเขามารทมิฬ นี่ทำให้เขาไม่พอใจเป็นอย่างมาก และริษยาเล็กน้อย
ครั้นไปจากที่นี่แล้ว จ้าวหุยมุ่งไปยังยอดเขาหลักของเขามารทมิฬทันที
แต่ทว่ายังไม่ทันเข้าใกล้ตำหนักหลัก จ้าวหุยก็เห็นผู้นำระดับสูงของทั้งสองขั้วอำนาจบินออกมาพร้อมกัน
“คนรุ่นหลังในเขามารทมิฬของข้า ได้ยินมานานแล้วว่าอัจฉริยะเผ่าพันธุ์วิญญาณมีกำลังรบแข็งแกร่ง ครั้งนี้ก็ให้เขากับศิษย์เผ่าพันธุ์วิญญาณประลองแลกเปลี่ยนสักครั้งก็แล้วกัน!”
ผู้อาวุโสหน้าผีในกลุ่มผู้นำระดับสูงของเขามารทมิฬยิ้มพูดขึ้น
“ที่ไหนกัน ลำพังแค่กำลังรบ ศิษย์เผ่าพันธุ์วิญญาณสู้ศิษย์เขามารทมิฬไม่ได้อยู่แล้ว!”
สตรีชราผมเงินฝ่ายเผ่าพันธุ์วิญญาณเอ่ยเรียบๆ
หากไม่ใช่เพราะผู้นำระดับสูงเขามารทมิฬร้องขอแล้วร้องขออีก นางไม่มีทางเห็นด้วยกับการประลองแลกเปลี่ยนครั้งนี้เด็ดขาด
เพราะเทพโบราณสี่คนจากเผ่าพันธุ์วิญญาณที่มาในครั้งนี้ ไม่ใช่เทพโบราณที่แข็งแกร่งที่สุดของเผ่า
“ศิษย์ขั้นเทพโบราณของเผ่าพันธุ์วิญญาณที่มาครั้งนี้แค่รับภารกิจนี้พอดีเท่านั้น ทุกท่านแห่งเขามารทมิฬอย่าได้จริงจังไปเลย!”
เทพโบราณฝูหลิงพูดขึ้นทันที เอ่ยกดศิษย์เผ่าพันธุ์วิญญาณทั้งหลายให้ต่ำลง
‘ท่าทางขั้วอำนาจทั้งสองจะไม่ได้เป็นมิตรกันนัก’
จ้าวหุยแอบพูดในใจ
การมาของเขาดึงดูดความสนใจของเทพโบราณทั้งหลายตั้งนานแล้ว
แต่แค่เทพแท้จริงขั้นสามคนหนึ่ง ผู้นำระดับสูงขั้นเทพโบราณจึงไม่ได้สนใจอะไร
จ้าวหุยตามอยู่ข้างหลังกลุ่มอย่างเงียบๆ ดูว่าตกลงแล้วเกิดเรื่องอะไรขึ้นกันแน่
“จ้าวเฟิง การประลองแลกเปลี่ยนฝีมือครั้งนี้ หากเผ่าพันธุ์วิญญาณสู้ไม่ได้ เจ้าจะลงมือได้หรือไม่?”
เทพโบราณฝูหลิงส่งกระแสจิตถาม
พลังของจ้าวเฟิงเห็นเป็นที่ประจักษ์ดีบนการต่อสู้ของสองเผ่า
การประลองแลกเปลี่ยนฝีมือของสองขั้วอำนาจ เขามารทมิฬน่าจะได้เปรียบ
แต่หากเขามารทมิฬไม่รู้หนักรู้เบา ส่งอัจฉริยะที่แข็งแกร่งในขั้วอำนาจมาหยามหมิ่นศิษย์เผ่าพันธุ์วิญญาณ เทพโบราณฝูหลิงหวังว่าจ้าวเฟิงจะลงมือกู้สถานการณ์
“เผ่าพันธุ์วิญญาณไม่ได้เป็นมิตรกับเขามารทมิฬหรอกรึ? ทำไมจึงเกิดเหตุการณ์เช่นนี้ได้?”
จ้าวเฟิงไม่ตอบ กลับถามขึ้น
“ไม่ว่าขั้วอำนาจใดก็ไม่ได้สมัครสมานสามัคคีเป็นหนึ่งอย่างสิ้นเชิง เช่นขั้วอำนาจเขามารทมิฬประเภทนี้ยิ่งโดดเด่น...”
เทพโบราณฝูหลิงไม่ได้ปกปิด ค่อยๆ อธิบายกับจ้าวเฟิง
ที่แท้แล้ว ส่วนในของเขามารทมิฬต่อสู้กันดุเดือดเป็นอย่างยิ่ง
ตอนนี้กลุ่มที่แข็งแกร่งที่สุดของเขามารทมิฬมีสองกลุ่ม และกลุ่มที่เป็นมิตรกับเผ่าพันธุ์วิญญาณมีเพียงหนึ่งในนั้น ผู้อาวุโสเถาก็คือตัวแทนของกลุ่มนี้
ส่วนตัวแทนอีกกลุ่มหนึ่งก็คือผู้อาวุโสหน้าผีนั่นเอง
สองกลุ่มต่างต่อสู้ซึ่งกันและกัน พยายามช่วงชิงอำนาจสูงสุดเขามารทมิฬ
กลุ่มผู้อาวุโสเถาแลกเปลี่ยนทรัพยากรที่ต้องการและยกระดับพลังผ่านการค้าขายกับเผ่าพันธุ์วิญญาณ
ในขณะเดียวกัน อีกกลุ่มหนึ่งจะต้องคิดหาวิธีขัดขวาง พยายามทำลายความสัมพันธ์ของทั้งสองฝั่ง แต่ก็จะไม่ทำให้เกินเหตุ มิฉะนั้นจะล่วงเกินเผ่าพันธุ์วิญญาณเกินไป ผลกระทบจะยิ่งแย่กว่าเดิม
“หรือก็คือฝ่ายผู้อาวุโสหน้าผีคิดอยากใช้วิธีนี้หยามหมิ่นเผ่าพันธุ์วิญญาณ ให้เผ่าเราค่อยๆ สูญเสียความรู้สึกดีๆ กับเขามารทมิฬไป...”
จ้าวเฟิงเข้าใจสาเหตุของเรื่องนี้อย่างรวดเร็ว
แต่ว่าเขายังไม่มีแผนที่จะปรากฏตัวลงมือ
ที่นี่คือขั้วอำนาจห้าดาวของเขตพยับฟ้า หากฐานะของจ้าวเฟิงเปิดเผยออกมา
เมื่อตัวอยู่ในเขตพยับฟ้า ขั้วอำนาจที่อยู่เบื้องหลังเทพโบราณเสวียนหมัวก็จะสืบหาได้ในทันที
ถึงเวลานั้น ไม่เพียงแต่ภารกิจรับแมวขโมยตัวน้อยจะล้มเหลว จ้าวเฟิงเองก็อาจจะมีอันตรายด้วย
ไม่นานนัก ผู้นำระดับสูงของขั้วอำนาจทั้งสองฝั่งก็มาถึงยังมิติแยกเดี่ยวแห่งหนึ่ง
ในมิติมีภูเขาตั้งเรียงราย สูงชันน่าหวาดกลัว
“เป็นที่นี่ก็แล้วกัน ไม่มีการแบ่งแยกอาณาเขตต่อสู้ ไม่มีปราการค่ายกลป้องกัน ต่อสู้สำแดงพลังได้อย่างเต็มที่!”
ผู้อาวุโสหน้าผียิ้มพูด“ไม่รู้ว่าศิษย์เขามารทมิฬคนใดจะออกมาประลองแลกเปลี่ยน?”
สตรีชราผมเงินเอ่ยปากถาม
อัจฉริยะที่มีชื่อในเขามารทมิฬ นางล้วนได้ยินชื่อมาหมดแล้ว
วู้ม ครืน!
ในตอนนี้เอง ข้างกายของทุกคนเกิดคลื่นมิติขึ้นบางๆ
จากนั้นชายหนุ่มรูปงามที่ดูชั่วร้าย ในดวงตามีแสงประกายดาวก็ปรากฏตัวขึ้นที่นี่
“เป็นเขา?”
สีหน้าจ้าวหุยตะลึงไปเล็กน้อย
ชายหนุ่มที่มาเยือนก็คือคุณชายห่ายที่เคยต่อสู้กับจ้าวเฟิงครั้งหนึ่งที่งานชุมนุมเนตรเทพเจ้า
ถึงแม้จ้าวเฟิงจะรู้ว่าเทพแท้จริงพั่วอวิ๋นอยู่ที่นี่ คุณชายห่ายก็ต้องอยู่ที่นี่ด้วยเช่นกัน
เพียงแต่คิดไม่ถึงว่าทั้งสองคนจะมีโอกาสได้พบกันอีก
“คารวะผู้อาวุโสเผ่าพันธุ์วิญญาณ...”
คุณชายห่ายทำความเคารพด้วยใบหน้ายิ้มแย้ม
“ที่แท้เป็นคุณชายห่ายที่ครอบครองเนตรดาริกานี่เอง!”
สตรีชราผมเงินเคยได้ยินชื่อของเขามาบ้าง
แน่นอน ไม่ใช่เพราะพลังของคุณชายห่ายสูงส่งอะไร แต่เป็นเพราะเนตรที่พิเศษของเขาแข็งแกร่งเป็นอย่างมาก ใกล้เคียงทายาทแปดเนตรเทพเจ้ามากทีเดียว
สรุปแล้ว คุณชายห่ายไม่ใช่ศิษย์ขั้นเทพโบราณที่เก่งกาจที่สุดของเขามารทมิฬ แต่ก็เกือบแล้ว
“จินคุน เจ้าขึ้นไป!”
สตรีชราผมเงินเรียกชื่อ
ในศิษย์ขั้นเทพโบราณของเผ่าพันธุ์วิญญาณทั้งสี่คน มีเพียงจินคุนเท่านั้นที่มีสายเลือดเผ่าพันธุ์วิญญาณ
สายเลือดเผ่าพันธุ์วิญญาณสามารถข่มพลังสายเลือดดวงตาของคุณชายห่ายได้
“ขอรับ!”
จินคุนก้าวออกมาทันที
คุณชายห่ายคนนี้เขาก็เคยได้ยินชื่อมา แต่พลังน่าจะไม่ห่างกันเท่าไหร่นัก
หากครั้งนี้เขาสู้ชนะคุณชายห่าย ก็จะชิงเกียรติยศศักดิ์ศรีมาให้เผ่าพันธุ์วิญญาณได้ หลังจากกลับไปยังเผ่าแล้วจะต้องมีคะแนนคุณูปการอย่างแน่นอน
“ได้โปรดชี้แนะด้วย!”
คุณชายห่ายยิ้มชั่วร้าย จากไปไกลอย่างรวดเร็ว
จินคุนรีบพุ่งออกไปทันที ทั้งสองบินออกไปได้ไม่ไกลเท่าใดนักก็ลงมือ
“ดาราเคลื่อนย้าย!”
คุณชายห่ายสำแดงเคล็ดวิชาลับโบยบินอย่างได้ใจ ทั่วร่างหุ้มล้อมไปด้วยหมอกแห่งดวงดาวขมุกขมัว เคลื่อนที่ไปในฟ้าดินแห่งนี้อย่างรวดเร็ว
“เร็วยิ่งนัก แต่ข้าไม่จำเป็นต้องไปไล่โจมตีเขาเลย!”
จินคุนยืนอยู่ที่เดิม แสงหยกขาวสว่างลอยขึ้นบนร่าง เห็นได้ชัดว่าฝึกฝนเคล็ดวิชาฝึกกายที่ล้ำลึก
สายเลือดเผ่าพันธุ์วิญญาณเดิมก็ชำนาญด้านการป้องกันอยู่แล้ว เมื่อรวมกับเคล็ดวิชาฝึกกายของจินคุน เทพโบราณทั่วไปก็ทำร้ายเขาไม่ได้เลยแม้แต่น้อย
ดังนั้นเขาจึงกล้ายืนรออยู่ที่เดิม รอคุณชายห่ายโจมตีมาเอง
“ดาราระเบิด!”
คุณชายห่ายโคจรเนตรดาริกา ส่งแสงดาวระยิบระยับออกมาสายหนึ่ง
ในขณะเดียวกัน ธนูยาวรูปร่างคล้ายจันทร์เสี้ยวคันหนึ่งก็ปรากฏขึ้นในมือของเขา
ธนูคันนี้อยู่ถึงระดับสูง อีกทั้งยังเหมาะกับเสวียนอ้าวดาราของเขาเป็นอย่างมากด้วย สามารถสำแดงพลังออกมาได้อย่างทรงพลังนัก
ครืน ตูม บึ้ม!
ชั่วพริบตานั้น ฟ้าดินสะเทือนเลื่อนลั่น ขุนเขาพสุธาทลาย
“ถึงแม้คุณชายห่ายจะชำนาญด้านความเร็ว การโจมตีรวดเร็วรุนแรง แต่ ‘กายหยกวิญญาณเทพ’ ของจินคุนเหมือนจะก้าวหน้าไปยิ่งกว่า พอรวมกับสายเลือดเผ่าพันธุ์วิญญาณแล้ว การป้องกันจะแข็งแกร่งแน่นหนา!”
เทพโบราณชุดดำฝ่ายเผ่าพันธุ์วิญญาณเผยสีหน้าชื่นชม พลังของจินคุนแข็งแกร่งขึ้นกว่าที่พวกเขารู้ไม่น้อย
“คุนชายไห่ของเขามารทมิฬก็เป็นอัจฉริยะมากความสามารถเช่นกัน ใช้เสวียนอ้าวดาราได้ถึงขั้นนี้แล้ว...”
ถึงแม้พลังของจินคุนจะเกินกว่าที่คิดไว้ แต่คุณชายห่ายก็ดูแคลนไม่ได้เลย
การประลองแลกเปลี่ยนฝีมือครั้งนี้ แพ้ชนะน่าจะครึ่งๆ ชนะแน่นอนว่าดี แต่หากแพ้ก็ไม่ถึงกับน่าอนาถนัก
“ที่ไหนกัน เผ่าพันธุ์วิญญาณสมกับเป็นสายเลือดยี่สิบอันดับแรกบนรายชื่อหมื่นเผ่าพันธุ์โบราณ ควบคุมเนตรดาริกาของคุณชายห่ายได้จนถึงขั้นนี้...”
ถึงผู้อาวุโสหน้าผีจะพูดเช่นนี้ แต่กลับไม่กังวลเลยแม้แต่น้อย
“พลังของคุณชายห่ายแข็งแกร่งกว่าก่อนหน้านี้แล้ว!”
สายตาของจ้าวหุยคร่ำเคร่ง
จ้าวเฟิงเคยประมือกับคุณชายห่าย ในตอนนั้นจ้าวเฟิงสำแดงวิชาดวงตามิติถึงเอาชนะอีกฝ่ายได้
คุณชายห่ายยามนี้แข็งแกร่งกว่าในตอนนั้นแล้ว อีกทั้งความสามารถที่เขาแสดงออกมาในการต่อสู้ก็ไม่ได้ใช้พลังทั้งหมด เหมือนว่ากำลังรอโอกาสอยู่
เป็นไปตามคาด ผ่านไปไม่นานเท่าไหร่ จินคุนก็ค่อยๆ รู้สึกเหนื่อยล้า
เสวียนอ้าวดาราเดิมก็เป็นพลังเสวียนอ้าวที่มีการโจมตี ระเบิด และความเร็วพร้อมสรรพอยู่แล้ว ทรงพลังกว่าเสวียนอ้าวทั่วไปมากนัก
สีหน้าของผู้นำระดับสูงเผ่าพันธุ์วิญญาณค่อยๆ ย่ำแย่ลง
“ดาราทลายผืนดิน!”
เสี้ยวขณะหนึ่ง จู่ๆ คุณชายห่ายก็โคจรวิชาดวงตาดาราที่แข็งแกร่งขึ้น
คุณชายห่ายราวกับดวงดาวมหึมาที่ใกล้จะดับสลาย บดอัดตรงไปยังจินคุน ความเร็วแบบนั้นทำให้คนไม่ทันได้ตั้งตัว
ครืน บึ้ม!
พลังดวงดาวที่น่าพรั่นพรึงจำนวนมหาศาลโจมตีไปยังพลังเทพป้องกันเบื้องหน้าจินคุน
“เป็นพลังที่แข็งแกร่งนัก!”
จินคุนรู้สึกถึงความอันตราย รีบสำแดงเคล็ดวิชาลับสายเลือดเผ่าพันธุ์วิญญาณเพื่อลดอาการบาดเจ็บทันที
“ฮ่าๆ แพ้ไปเสียเถอะ!”
ทันใดนั้น เสียงหนึ่งดังขึ้นข้างหลังจินคุน
คุณชายห่ายโคจรเนตรดาริกาผสานเข้าไปในธนูจันทร์เสี้ยวในมือ จากนั้นยิงธนูแสงที่ราวกับดาวตกระยิบระยับออกมาทำลายชั้นการป้องกันทั้งหมด และยิงโดนจินคุน
ครืน บึ้ม!
ร่างของจินคุนกระแทกลงอย่างรุนแรงจนพื้นดินเป็นหลุมลึกใหญ่มโหฬาร
“เห็นทีจะเป็นดังที่เทพโบราณฝูหลิงกล่าว ศิษย์เผ่าพันธุ์วิญญาณที่มาในครั้งนี้เป็นแค่สองสามคนที่เลือกมาอย่างลวกๆ เท่านั้น!”
ผู้อาวุโสหน้าผีค่อนข้างได้ใจ
ผู้นำระดับสูงฝ่ายเผ่าพันธุ์วิญญาณมีสีหน้าเคร่งเครียด จินคุนแพ้อย่างรวดเร็ว ส่วนคุณชายห่ายก็เหมือนจะไม่ได้รับบาดเจ็บอะไร นี่คือการต่อสู้ที่กำราบได้อย่างราบรื่นโดยสิ้นเชิง
นอกจากนั้น หากผู้ที่แพ้ไม่ใช่ศิษย์เผ่าพันธุ์วิญญาณก็ยังพูดง่ายหน่อย
“จ้าวเฟิง!”
เทพโบราณฝูงหลิงอดมองไปยังจ้าวหุยไม่ได้ หวังว่าเขาจะปรากฏตัวขึ้น
จ้าวเฟิงมีสายเลือดดวงตาที่ล้ำลึก เอาชนะคุณชายห่ายไม่น่าจะยากอะไร
“เอ๋? หรือชายหนุ่มที่เทพโบราณฝูหลิงให้ความสำคัญคนนี้ต่างหากถึงจะเป็นอัจฉริยะที่แท้จริง?”
ผู้อาวุโสหน้าผีเผยยิ้มชั่วร้าย สายตาหยุดอยู่ที่จ้าวหุย
“ไม่เช่นนั้น ลูกศิษย์ขั้นสามคนหนึ่งของเขามารทมิฬมาสู้กับอัจฉริยะน้อยจากเผ่าพันธุ์วิญญาณผู้นี้ แลกเปลี่ยนเรียนรู้กันสักหน่อยเป็นเช่นไร?”
ผู้อาวุโสหน้าผีถามขึ้นอย่างถากถาง
ผู้นำระดับสูงฝั่งเผ่าพันธุ์วิญญาณไม่รับคำ จ้าวหุยเป็นเพียงแค่ศิษย์นอกเผ่าที่ไร้ชื่อเสียงเท่านั้น
หากเขามารทมิฬส่งเทพแท้จริงขั้นสามมา จะต้องเป็นผู้แข็งแกร่งชั้นยอดในบรรดาขั้นสามแน่
จ้าวหุยจะแพ้อย่างไม่ต้องสงสัย!
แต่ที่ผิดคาดคือจ้าวหุยที่พูดน้อยมาโดยตลอดกลับเอ่ยปากขึ้นเอง
“เช่นนั้นผู้เยาว์ก็ขอแสดงฝีมือแล้ว!”
จ้าวหุยยิ้มพูด ตอบรับคำท้าประลอง
เมื่อครู่เขาเพิ่งกำลังกลุ้มใจว่าจะปฏิเสธคำร้องขอของเทพโบราณฝูหลิงเช่นไร ในเมื่ออีกฝ่ายก็ดีกับตนไม่เลว
ผู้อาวุโสหน้าผีกลับจะส่งเทพแท้จริงขั้นสามคนหนึ่งออกมาสู้กับเขา
เช่นนี้แล้ว จ้าวเฟิงไม่ต้องปฏิเสธเทพโบราณฝูหลิง ทั้งยังสามารถลงมือได้ในสถานการณ์ที่ต้องปกปิดฐานะ ไยเขาจะไม่ยินดีเล่า
…………………………………………


[Go To Next Chapter]( ./178.md)