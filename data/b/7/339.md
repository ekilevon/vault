##บทที่ 1483: พลังบริสุทธิ์
เขตลำนำดารา นอกมหาสมุทรเพลิงสวรรค์
วู้ม~
ประกายแสงมายาบิดม้วน ร่างร่างหนึ่งค่อยๆ ปรากฏออกมาจากในนั้น
“ฮ่าๆ ออกมาอย่างปลอดภัยแล้ว!”
จ้าวเฟิงยืนขึ้น ทั้งร่างเบาสบาย
ถึงแม้เขาจะได้รับการดูแลอย่างดีในอาณาจักรเทพของเผ่าความลับสวรรค์ แต่อยู่ในถิ่นของศัตรู ข้างในยังมีคนที่ล้ำลึกเกินหยั่ง จ้าวเฟิงจึงรู้สึกกดดันทุกวัน
หากไม่ใช่เพื่อผลประโยชน์บางอย่าง เขาก็ไปจากอาณาจักรเทพนั่นนานแล้ว
ในอาณาจักรเทพเผ่าความลับสวรรค์ จ้าวเฟิงใช้ทรัพยากรมากมายได้โดยไร้เงื่อนไข เสวียนอ้าวที่เขาฝึกฝนในวันนี้แทบจะถึงขั้นเก้าบริบูรณ์
เสวียนอ้าวเวลาในนั้นยิ่งทะลวงขั้นกลายเป็นกฎเกณฑ์เวลา
ส่วนกฎเกณฑ์มิติของเขาก็ก้าวหน้า ทำให้พลังฝึกตนไปถึงขั้นหนึ่งสุดยอด
รวมกับการฝึกฝนกับเป่ยหมิงฮุยและการชี้แนะด้วยตนเองจากจ้าวสวรรค์
เทียบกับก่อนหน้านี้แล้ว พลังของจ้าวเฟิงในตอนนี้พัฒนาไปมาก
แน่นอน ในยามที่ยกระดับตัวเองเขาก็ไม่ลืมบริวารของตน
ในบรรดาทรัพยากรที่เขาร้องขอในช่วงนั้น มีส่วนน้อยส่วนหนึ่งที่เขาให้บริวารและร่างแยกใช้
ในช่วงนั้นจ้าวเฟิงย้ายมังกรล้างโลกามาอยู่ในอาณาจักรเทพมายา มังกรล้างโลกาก็ทะลวงถึงขอบเขตจอมเทพได้อย่างสบายๆ
ส่วนในบรรดาร่างแยก จ้าวคงมีพรสวรรค์มากที่สุด ทั้งยังเป็นเนตรมิติ จึงทะลวงถึงขั้นจอมเทพได้อย่างราบรื่น ร่างแยกอื่นยังคงเป็นครึ่งก้าวสู่จอมเทพ
เมื่อเทียบกับสิ่งเหล่านี้ จ้าวเฟิงเสี่ยงภัยอยู่ในเขตของเผ่าความลับสวรรค์ก็ล้วนคุ้มค่าแล้ว
ตอนนี้เผ่าความลับสวรรค์คงจะโมโหแทบตาย กำลังค้นหาร่องรอยของเขาแน่นอน
คิดถึงตรงนี้จ้าวเฟิงก็รู้สึกสาแก่ใจ
ฟุ่บ!
ประสาทสัมผัสเทพเพียงกวาดผ่าน จ้าวเฟิงก็พบว่าจำนวนผู้แข็งแกร่งรอบทะเลเพลิงสวรรค์มากขึ้นกว่าก่อนหน้านี้มาก
มองไปยังทะเลเพลิงสวรรค์อีก เนื่องจากการปรากฏตัวขึ้นของจอมเทพขั้นสาม ผ่านการดูดซับพลังจากศึกใหญ่ รวมกับเศษเสี้ยวอาวุธบรรพชนถูกชิงไป พลังไฟของแดนต้องห้ามแห่งนี้จึงอ่อนกำลังลงกว่าก่อนหน้านี้มาก ความอันตรายก็ลดลงเช่นกัน
และอาจเป็นเพราะเหตุนี้ ผู้แข็งแกร่งที่ก่อนหน้านี้ไม่กล้าสำรวจแดนอันตรายแห่งนี้จึงมีความคิดจะเข้าไปสำรวจ
ก่อนหน้านี้ ข่าวที่สองขั้วอำนาจรวมตัวกันช่วงชิงเศษเสี้ยวอาวุธบรรพชนได้แพร่กระจายไปนานแล้ว
ตอนนี้ในหมู่คนที่เข้าไปสำรวจ แปดส่วนขึ้นไปล้วนเพื่อเศษเสี้ยวอาวุธทั้งสิ้น
นอกจากคนที่สำรวจของล้ำค่าพวกนี้ ก็ยังมีผู้แข็งแกร่งแดนศักดิ์สิทธิ์ของลำนำดาราก่อตั้งกลุ่มเล็กๆ ขึ้นมากลุ่มหนึ่ง สำรวจเบาะแสรอบบริเวณมหาสมุทรเพลิงสวรรค์
ผู้นำระดับสูงขั้วอำนาจห้าดาวทั้งสองถูกสังหารสร้างความสั่นคลอนให้กับพลังทั้งหมดของเขตลำนำดาราอย่างมหาศาล
ดังนั้นแดนศักดิ์สิทธิ์จึงคิดอยากสำรวจให้แน่ชัดเร็วๆ เหตุที่ทำให้เกิดทุกสิ่งนี่บางทีอาจจะมีความลับที่น่าตกใจอะไรซ่อนเอาไว้
ฟุ่บ!
ร่างของจ้าวเฟิงหายเข้าไปในอาณาจักรเทพมายา
เขาเปลี่ยนห้วงฝันบรรพกาลในอดีตให้กลายเป็นอาณาจักรเทพได้อย่างราบรื่น และตั้งชื่อว่า ‘อาณาจักรเทพมายา’
ทุกอย่างในอาณาจักรเทพตอนนี้ล้วนอยู่ในการควบคุมของจ้าวเฟิง
จ้าวเฟิงมาถึงใจกลางอาณาจักรเทพ
เขาควบคุมทั่วทั้งอาณาจักรเทพได้อย่างราบรื่นผ่านจากใจกลางอาณาจักรเทพ กลายเป็นนายของมิติแห่งนี้
วู้ม วู้ม!
ไอสวรรค์ฟ้าดินมารวมตัวกันอย่างรวดเร็ว
จ้าวเฟิงสร้างมิติเอกเทศขึ้นมาแห่งหนึ่ง ในมิติมีคุณลักษณะพิเศษเหมือนกับมิติในชุดคลุมมิติ
นอกจากนั้น มิติแห่งนี้ยังแฝงไว้ด้วยคุณลักษณะพิเศษของพลังดั้งเดิมมายาอีกด้วย
หรือก็คือพลังของแปรฝันให้เป็นจริงสามารถเกิดผลได้โดยไร้รูปร่าง
ผลของการฝึกฝนที่นี่แทบจะแข็งแกร่งกว่าผลของการฝึกในแดนศักดิ์สิทธิ์ทั่วไปเสียอีก
ฟุ่บ!
ขัดสมาธินั่งลง ในมือของจ้าวเฟิงมีผ้าที่เบาพลิ้วผืนหนึ่งปรากฏขึ้น
“เศษเสี้ยวอาวุธบรรพชนมิติ!”
จ้าวเฟิงยิ้ม
ตอนนี้เขาเตรียมทดลองกำราบเศษเสี้ยวอาวุธบรรพชนชิ้นนี้
“จ้าวเฟิง รอหลังจากเจ้ากำราบเศษเสี้ยวอาวุธบรรพชนประเภทมิติได้แล้ว บางทีอาจจะหลอมรวมพวกข้าทั้งสองเข้าไปในชุดคลุมมิติได้!”
หลอมรวมพลังของเศษเสี้ยวอาวุธประเภทเวลาทั้งสองชิ้นเข้าไปในชุดคลุมมิติ ในระดับหนึ่งแล้วก็เท่ากับผสานพลังของเศษเสี้ยวอาวุธบรรพชน พลังของมันจะต้องยกระดับขึ้นอีกไม่น้อย
“ทำอย่างนี้ได้ด้วยรึ?”
จ้าวเฟิงลิงโลด
พลังของเศษเสี้ยวอาวุธบรรพชนก็ไม่ต้องพูดถึงแล้ว หากผสานพลังของเศษเสี้ยวอาวุธบรรพชนสองชิ้นด้วยกันแน่นอนว่าต้องยิ่งแข็งแกร่ง
“ผสานเศษเสี้ยวประเภทเวลาเพียงลำพังเข้าไปในชุดคลุมมิติผลลัพธ์ไม่ค่อยดีนัก แต่หากรวมกับเศษเสี้ยวประเภทมิติจะสามารถผสานและใช้ได้อย่างราบรื่น”
เศษเสี้ยวอาวุธประเภทเวลาพูดเสริมอีกประโยค
“ดี เช่นนั้นก็ทำตามนี้!”
จ้าวเฟิงเริ่มกำราบเศษเสี้ยวอาวุธบรรพชนประเภทมิติทันที
ด้วยประสบการณ์กำราบของก่อนหน้านี้ รวมกับกฎเกณฑ์มิติของจ้าวเฟิง ไม่ถึงสามเดือนเขาก็กำราบเศษเสี้ยวประเภทมิติได้อย่างราบรื่น
ต่อมาจ้าวเฟิงก็เริ่มลองผสานเศษเสี้ยวอาวุธบรรพชนทั้งสองเข้าไปในชุดคลุมมิติ
ในตอนแรก เนื่องจากธาตุของเศษเสี้ยวอาวุธรรพชนทั้งสองต่างกัน จึงเกิดการต่อต้านกันอย่างหนัก
แต่ชุดคลุมมิติมีความยืนหยุ่น เลยสามารถเข้ากับเศษเสี้ยวอาวุธบรรพชนทั้งสองได้
เศษเสี้ยวอาวุธบรรพชนค่อยๆ ผสานไปในชุดคลุมมิติ
ชุดคลุมมิติในตอนนี้ส่องประกายแสงสีเงินวิจิตรราวกับเปลี่ยนโฉมใหม่อย่างไรอย่างนั้น ความเสียหายทั้งหมดก่อนหน้านี้ฟื้นฟูสมบูรณ์ขึ้นทั้งหมด
แน่นอน เศษเสี้ยวอาวุธบรรพชนไม่ได้หลอมเป็นหนึ่งเดียวกับชุดคลุมมิติจริงๆ แต่มาเก็บอยู่ในชุดคลุมมิติชั่วคราว
“ปราการมิติ!”
จ้าวเฟิงกระตุ้นชุดคลุมมิติและเศษเสี้ยวอาวุธบรรพชนสองชิ้นที่อยู่ข้างใน
ทันใดนั้น ประกายแสงรางเลือนแผ่ออกมาจากชุดคลุมมิติมาปกป้องเอาไว้รอบกายของจ้าวเฟิง
ฟิ้ว!
จ้าวเฟิงชี้นิ้วปล่อยประกายกระบี่รวมศูนย์ออกมา
ในตอนที่ประกายกระบี่รวมศูนย์เข้าในในปราการมิติก็เชื่องช้าลงในชั่วพริบตา พลังของมันก็ถูกลดทอนลงเป็นชั้นๆ
เมื่อมันออกไปจากปราการมิติ ประกายกระบี่รวมศูนย์ก็หายไปอย่างสมบูรณ์
ต่อมา จ้าวเฟิงก็ทดลองพลังอื่นๆ ของชุดคลุมมิติ
จ้าวเฟิงค่อนข้างพอใจกับผลลัพธ์ที่ได้
สรุปคือการผสานเศษเสี้ยวสองชิ้นเข้าไปในชุดคลุมมิติ จะเท่ากับผสานพลังของทั้งสามให้ทบเท่าทวีขึ้นในระดับหนึ่ง เทียบกับการแยกกันใช้แล้วดีกว่าและสะดวกกว่ามาก
วู้ม วู้ม!
ในตอนนี้เอง ระลอกคลื่นแปลกประหลาดกลุ่มหนึ่งแผ่ออกมาจากในแท่นเทวะของจ้าวเฟิง
ความคิดแรกซึมเข้าไป จ้าวเฟิงพบว่าในแท่นเทวะมีพลังแปลกประหลาดมืดหม่นบริสุทธิ์กลุ่มหนึ่งก่อตัวขึ้น
ในยามที่กำราบและหลอมรวมเศษเสี้ยวอาวุธบรรพชน จ้าวเฟิงก็แบ่งความคิดส่วนหนึ่งไปฝึกฝนมาโดยตลอด
“พลังบริสุทธิ์!”
สีหน้าของจ้าวเฟิงฉายแววประหลาดใจ
ในตอนที่ถูกเป่ยหมิงฮุยจับตัว เขากระตุ้นสายเลือดเผ่าทำนุฟ้า ปล่อยพลังบริสุทธิ์ออกมา ถึงจะจับจ้าวเฟิงได้
ด้วยเหตุนี้เขาจึงเคยคุ้นกับพลังกลุ่มนี้
ถึงแม้เผ่าทำนุฟ้าจะอยู่ในอันดับหกของรายชื่อหมื่นเผ่าพันธุ์โบราณ แต่พลังบริสุทธิ์กลับแข็งแกร่งยิ่งกว่าพลังดั้งเดิมของเผ่าเทพสงครามที่อยู่ในอันดับห้า
“ไม่ผิดจริงๆด้วย เมื่อ ‘พลังฟ้าประสานหนึ่ง’ อยู่ในขึ้นบริบูรณ์ก็ก่อกำเนิดพลังบริสุทธิ์ขึ้นด้วย”
ถึงแม้พลังบริสุทธิ์จะน้อยเพียงเท่านั้น แต่กฎเกณฑ์และเสวียนอ้าวทั้งหลายที่หลอมขึ้นในภายหลังจะบริสุทธิ์เป็นอย่างมาก
วู้ม!
จ้าวเฟิงขับเคลื่อนพลังบริสุทธิ์กลุ่มนี้ขึ้น พร้อมทั้งหลอมรวมกระบี่รวมศูนย์ออกมา
ครืน บึ้ม!
กระบี่หนึ่งฟันออกมา พลังมหาศาลบดขยี้ออกไป
อีกทั้งพลังกลุ่มนี้แทบจะไม่ถูกควบคุมจากสิ่งใด ดูดซับพลังอื่นๆ ตามรายทางไปอย่างบ้าคลั่ง พลังทำลายล้างมหาศาลนัก
ครืน!
ผืนปฐพีถูกจ้าวเฟิงฟันออกเป็นร่องมหึมา บนร่องนั้นยังตลบอบอวลไปด้วยกลิ่นอายที่วุ่นวาย
“พลังสูบกินแข็งแกร่งยิ่งขึ้นแล้ว!”
หลังจากผสานพลังบริสุทธิ์ กระบี่เทวะรวมศูนย์ก็ยิ่งมั่นคงขึ้น พลังการวสูบกินและความยืดหยุ่นแข็งแกร่งขึ้น ด้านพลังก็ยกระดับขึ้นไม่น้อย
ดูท่ากระบี่เทพรวมศูนย์ที่ผสานพลังบริสุทธิ์ น่าจะต้านทานพลังเทพของเป่ยหมิงฮุยที่ไม่กระตุ้นสายเลือดได้
พลังบริสุทธิ์ของเป่ยหมิงฮุยอาศัยสายเลือดถึงจะฝึกได้ ส่วนจ้าวเฟิงอาศัยพลังของตนที่ก่อกำเนิดขึ้นภายหลังรวมกับกฎเกณฑ์มิติเป็นหนึ่งเดียวทั้งสิ้น หากเป็นการโจมตีพลังบริสุทธิ์ทั้งหมด ในด้านความแข็งแกร่งของพลังกลับได้เปรียบในระดับหนึ่ง
แต่ว่า หลอมพลังบริสุทธิ์ออกมาได้กลุ่มหนึ่งออกมาได้ นี่หมายถึง ‘วิชาพลังฟ้าประสานหนึ่ง’ มาถึงขีดสูงสุดแล้ว
ต่อไปจ้าวเฟิงคิดจะพัฒนาไม่หาวิชาก็ต้องสร้างวิชาขึ้นเอง ยังมีอีกวิธีหนึ่งนั่นคือให้เวลาไปทำให้คงที่ ในยามที่พลังแฝงสะสมได้ในระดับหนึ่งก็จะสามารถทะลวงขั้นไปได้เอง
อันที่จริงแล้ว จอมเทพมากมายในดินแดนเทพรกร้างต่างใช้วิธีที่สามมายกระดับพลังฝึกตน ด้วยเหตุนี้อายุของเขาจึงมากเป็นธรรมดา ส่วนมากล้วนมีอายุหลายพันล้าน หรือกระทั่งหลายหมื่นล้านปี
แน่นอนว่าจ้าวเฟิงไม่สามารถรอได้นานถึงเพียงนั้น หนทางที่จะยกระดับพลังฝึกตนได้เร็วที่สุดคือหาเคล็ดวิชาฝึกฝนให้เจอ
“โชคดีที่ข้าหาข่าวที่เกี่ยวกับเผ่าทำนุฟ้ามาจากคลังตำราลับของเผ่าความลับสวรรค์ได้ไม่น้อย!”
มุมปากของจ้าวเฟิงยกยิ้ม
เขามั่นใจว่าเคล็ดวิชาที่เหมาะกับพลังฝึกตนของตัวเองก็คือเคล็ดวิชาของเผ่าทำนุฟ้า
ตอนนั้นเขาสรุปข้อมูลมากมายจากคลังตำราลับ มั่นใจว่ามีอยู่สามแห่งที่อาจจะมีความลับ มรดก และของล้ำค่าอะไรประเภทนี้ของเผ่าทำนุฟ้าซ่อนอยู่
สถานที่แห่งหนึ่งในนั้นคือ ‘เขตปราการหยั่งรู้’ ที่อยู่ข้างเขตลำนำดารา
“เตรียมลงมือ!”
ตอนนี้ ตามหาเคล็ดวิชาเผ่าทำนุฟ้ากลายเป็นภารกิจสำคัญ
ก่อนลงมือ
“ตราผนึกประสานฟ้า!”
จ้าวเฟิงโคจร ‘วิชาผนึกฟ้าดินประสาน’ ที่ถังไป๋มอบให้ หลอมตราผนึกประสานฟ้า เริ่มผนึกพลังเนตรเทพเจ้ามายาของตนไว้
ตอนนี้แดนศักดิ์สิทธิ์ของเขตลำนำดารากำลังตรวจสอบปริศนาการหายตัวไปของผู้แข็งแกร่งจอมเทพขั้วอำนาจห้าดาวทั้งสองอย่างจริงจัง หากมีคนจำตัวตนของจ้าวเฟิง เนตรเทพเจ้าดวงที่เก้าได้ก็จะเป็นปัญหา
จ้าวเฟิงเชื่อว่าในเขตลำนำดาราจะต้องมีเครือข่ายขั้วอำนาจที่เป็นของเผ่าความลับสวรรค์อยู่ด้วย
หากตอนนี้ให้จ้าวสวรรค์รู้ว่าจ้าวเฟิงอยู่ที่นี่ ท่าทางอีกไม่นานเท่าไหร่ก็จะมีผู้แข็งแกร่งชั้นยอดมากมายมาจับเขากลับไป
หากตกไปอยู่ในมือของจ้าวสวรรค์อีกครั้ง อีกฝ่ายจะต้องมีการป้องกันเอาไว้ ต่อให้จ้าวเฟิงมี ‘ส่งวิญญาณ’ ก็ไม่น่าจะหนีพ้น
ฟู่!
ผมสีเงินพร่างพรายของจ้างเฟิงค่อยๆ หม่นลง สูญเสียความกระปรี้กระเปร่า ราวกลายเป็นผมหลากสีธรรมดา
หลังจากผนึกเนตรเทพเจ้ามายา เขายังผนึกกลิ่นอายพลังฝึกตนของตน
เช่นนี้เขาถึงจะวางใจจากไปจากอาณาจักรเทพ เริ่มมุ่งไปยังเขตปราการหยั่งรู้
ไม่ถึงครึ่งปีเขาก็มาถึงเขตปราการหยั่งรู้อย่างปลอดภัย
ในตำหนักแลกเปลี่ยนขนาดใหญ่แห่งหนึ่ง จ้าวเฟิงซื้อข้อมูลแผนที่คร่าวๆ ของเขตปราการหยั่งรู้มาได้
“ที่หมายอยู่ที่...บริเวณใกล้กับตำหนักอาทิตย์พิสุทธิ์”
ตำหนักอาทิตย์พิสุทธิ์ หนึ่งในสามขั้วอำนาจห้าดาวของเขตปราการหยั่งรู้ สมาชิกข้างในฝึกฝนศาสตร์เพลิงอาทิตย์ พลังไม่ธรรมดา
“เอ๋? สัมผัสของแมวขโมยน้อย!”
จ้าวเฟิงที่กำลังเตรียมตัวเดินทางพลันชะงัก
เมื่อครู่นี้ พันธะสัญญาสัตว์วิเศษของเขากับแมวขโมยน้อยพลันขานรับขึ้น
ถึงแม้ความรู้สึกนั่นจะเกิดขึ้นแล้วหายวับไป แต่จ้าวเฟิงมั่นใจว่าแมวขโมยน้อยอยู่ที่เขตปราการหยั่งรู้ อีกทั้งยังอยู่ไม่ห่างจากที่หมายของการเดินของเขาครั้งนี้อีกด้วย
ก่อนหน้านี้ จ้าวเฟิงจากเขตเทพสวรรค์มายังเขตลำนำดาราก็เพื่อตามหาแมวขโมยน้อย
แต่ทว่าเดินทางได้แค่ครึ่งทางก็ถูกเศษเสี้ยวอาวุธบรรพชนและเผ่าความลับสวรรค์ทำเสียแผนไป
“เยี่ยมไปเลย!”
จ้าวเฟิงยิ้มเล็กน้อย
ในตอนนั้นหลังจากที่มาถึงยังสำนักจันทร์สลาย แมวขโมยน้อยก็อยู่เคียงข้างจ้าวเฟิงมาโดยตลอด ไม่ได้พบแมวขโมยน้อยนานถึงขนาดนี้ เล่นเอาเขาคิดถึงมันขึ้นมาจริงๆ แล้ว
……………………………………………


[Go To Next Chapter]( ./340.md)