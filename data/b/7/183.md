##บทที่ 1327: ผู้บุกรุก
“หมัดเทพรวมศูนย์!”
จ้าวเฟิงโคจรพลังเทพรวมศูนย์ สองหมัดชกโจมตีออกไปรัวๆ
เงาหมัดแสงหม่นมหึมาหลายสายซึ่งแฝงด้วยลักษณะพิเศษของเสวียนอ้าวมิติทะลวงผ่านท้องฟ้า โจมตีไปยังเทพโบราณหลัวเหมิน
ฟุ่บ! ฟุ่บ!
ร่างของเทพโบราณหลัวเหมินไหววูบหลบไปทันที
เขาคือทายาทเนตรมิติ ใช้เสวียนอ้าวมิติได้ล้ำหน้ากว่าจ้าวเฟิงมากนัก
แต่ทว่าในบรรดาเงาหมัดมากมายนั้นกลับมีหมัดหนึ่งโจมตีโดนเทพโบราณหลัวเหมิน
ครืน บึ้ม!
ร่างเทพโบราณหลัวเหมินกระแทกไปข้างหลังอย่างแรง
“เป็นการโจมตีที่แข็งแกร่งยิ่งนัก!”
เทพโบราณหลัวเหมินกระอักเลือดออกมาหลายครั้ง สีหน้าค่อนข้างขาวซีด
ในตอนที่ถูกหมัดนั้นโจมตี เขาได้ใช้พลังมิติลดแรงโจมตีของหมัดนั้นไปแล้ว
แต่หมัดนี้กลับยังคงสร้างอาการบาดเจ็บให้เขาได้ไม่น้อยเลย
“บัดซบ เจ้าเด็กนี่คือเจ้าของชุดคลุมมิติ พลังมิติของข้าจะถูกควบคุมไว้ในระดับหนึ่งที่นี่!”
เทพโบราณหลัวเหมินสบถด่าเสียงต่ำ
หากไม่ใช่ผลกระทบจากชุดคลุมมิติ ต่อให้หมัดของจ้าวเฟิงพวกนั้นแฝงด้วยพลังเสวียนอ้าวมิติก็ไม่มีทางโจมตีโดนเขาได้
แต่แท้ที่จริงแล้ว ในใจเทพโบราณหลัวเหมินกำลังตกใจกับความแข็งแกร่งด้านเสวียนอ้าวมิติของจ้าวเฟิง
เขาเป็นผู้ครองเนตรมิติ เป็นเทพโบราณขั้นแปด เสวียนอ้าวมิติก็ถึงขั้นหกสุดยอด
แต่จ้าวเฟิงไม่ใช่ทายาทเนตรมิติ เป็นเพียงแค่เทพโบราณขั้นเจ็ด เสวียนอ้าวมิติก็ถึงขั้นหกเช่นกัน
หากไม่ใช่เพราะเหตุนี้ เทพโบราณหลัวเหมินถึงขั้นสามารถหนีไปจากพันธนาการของชุดคลุมมิติได้
“ลำแสงมรณะ!”
“แสงทำลายล้าง!”
……
ในตอนนี้เอง เทพโบราณเสวียนหมัวทั้งห้าคนโคจรสายเลือดดวงตา สำแดงวิชาดวงตาที่แข็งแกร่ง
“พวกเจ้าสามสี่คนสมคบคิดกับคนนอกงั้นรึ!”
เทพโบราณหลัวเหมินสบถด่าระหว่างหลบหนี
ตอนนี้ในที่สุดเทพโบราณหลัวเหมินก็เข้าใจ พวกเทพโบราณเสวียนหมัวสังหารสมาชิกในขั้วอำนาจไม่ใช่บุญคุณความแค้นส่วนตัว แต่ล้วนเป็นเพราะจ้าวเฟิงบงการทั้งสิ้น
และก็เป็นเพราะเทพโบราณหลัวเหมินเมินเฉยต่อจ้าวเฟิงจึงได้ตกอยู่ในสภาพเช่นนี้
“คนที่ขัดขวางนายท่านล้วนต้องตาย!”
เทพโบราณเสวียนหมัวคำรามเสียงดัง
ในขณะเดียวกัน หุ่นเชิดกลไกของพวกเทพโบราณเสวียนหมัวทั้งห้าคนก็ไล่ล่าสังหารเทพโบราณหลัวเหมิน
แต่ว่าต่อให้เสวียนอ้าวมิติของเทพโบราณหลัวเหมินถูกจำกัดไว้ พวกเทพโบราณเสวียนหมัวทั้งห้าคนรวมถึงหุ่นเชิดกลไกก็ยากจะไล่เขาได้ทัน
แต่จ้าวเฟิงอยู่ที่นี่กลับเหมือนปลาได้น้ำ ด้านความเร็วไม่ด้อยไปกว่าเทพโบราณหลัวเหมินเลย
“ตรารวมศูนย์สะกดเทพ!”
จ้าวเฟิงโคจรพลังเทพที่ประสานรวมทุกอย่าง ก่อตราประทับใหญ่ดุจขุนเขาขึ้น ก่อนทุ่มไปยังเทพโบราณหลัวเหมิน
ขอบเขตการโจมตีของกระบวนท่านี้กว้างไกลมาก ความเร็วของเทพโบราณหลัวเหมินสำแดงถึงขีดจำกัดจึงพอจะหนีออกมาได้
“เพลิงดวงตาอัสนีเทวะ!”
เสี้ยวขณะที่เทพโบราณหลัวเหมินปรากฏกายขึ้น จ้าวเฟิงก็กระตุ้นวิชาดวงตาอัสนีเทวะทันที
ในขณะเดียวกัน ‘ตรารวมศูนย์สะกดเทพ’ ก็บดขยี้ไปอีกครั้ง
ฟิ้ว ฟิ้ว ฟิ้ว!
เทพโบราณเสวียนหมัวคนอื่นๆ รวมถึงหุ่นเชิดกลไกมาถึงรอบกายเทพโบราณหลัวเหมินในชั่วพริบตาและล้อมเขาเอาไว้
“โล่เทวะ!”
เทพโบราณหลัวเหมินดิ้นรนเฮือกสุดท้าย สำแดงเคล็ดวิชาลับป้องกันมิติมาต้านทานตรารวมศูนย์สะกดเทพของจ้าวเฟิงเอาไว้
แต่การโจมตีของเทพโบราณเสวียนหมัวคนอื่นๆ และหุ่นเชิดกลไกกลับตามมาติดๆ
“บัดซบ ข้าไม่มีทางรอดเลย!”
เทพโบราณหลัวเหมินมีสีหน้าสิ้นหวัง
หากเขามีหุ่นเชิดกลไกคงยังพอมีแรงดิ้นรนต่อสู้
“สู้สุดกำลัง!”
สายตาของเทพโบราณหลัวเหมินจ้องจ้าวเฟิงเขม็ง
ฟุ่บ!
ร่างของเขาเพียงกะพริบวูบไหวก็ประชิดไปยังจ้าวเฟิง
ระหว่างทางมีการโจมตีมากมายพุ่งมายังเขา เทพโบราณหลัวเหมินหลบส่วนมากได้และโดนโจมตีจากส่วนเล็กๆ
แต่เขาไม่สนใจอาการบาดเจ็บ พุ่งไปยังจ้าวเฟิงอย่างรวดเร็ว
ในขณะเดียวกัน ในกายของเขาก็ค่อยๆแผ่กระจายพลังน่ากลัวที่ทำให้จ้าวเฟิงต้องพรั่นพรึง
“ระเบิดตัวเอง!”
ดวงตาเทพเจ้าของจ้าวเฟิงมองทะลุทุกสิ่ง มองทะลวงผ่านสภาพภายในร่างของเทพโบราณหลัวเหมินในพริบตา
แต่จ้าวเฟิงไม่อาจปล่อยเทพโบราณหลัวเหมินไปจากที่นี่ด้วยเหตุที่เขาคิดจะระเบิดตัวเอง
เพราะเทพโบราณหลัวเหมินในตอนนี้สามารถหยุดความคิดนี้ได้ทุกเวลา
หากปล่อยเขาไปจากที่นี่ ก็ยากที่จะเลี่ยงไม่ให้สำแดงเคล็ดวิชาลับมิติหนีไป อีกทั้งยังจะบอกความลับของพวกจ้าวเฟิงออกไปอีกด้วย
“คุกมิติ!”
ดวงตาทั้งสองของเทพโบราณหลัวเหมินเพ่งมองจ้าวเฟิง
ทันใดนั้น พลังมิติทึบแสงชั้นหนึ่งก่อเป็นทรงสี่เหลี่ยมขึ้นรอบกายจ้าวเฟิง จัดการขังเขาเอาไว้ข้างใน
คุกมิติกระบวนท่านี้คล้ายกับมิติพันธนาการของจ้าวเฟิง
แต่ว่าคุกมิติสำคัญที่กักขัง ส่วนมิติพันธนการคือการเปลี่ยนสภาพของศัตรู
“ตายเสียเถอะ!”
เทพโบราณหลัวเหมินเผยยิ้มเหี้ยมเกรียม
ในระยะเช่นนี้ ถ้าระเบิดตัวเองละก็ จ้าวเฟิงมีสิทธิ์ตายเกินครึ่งแน่นอน
อีกทั้งเขาระเบิดตัวเองในชุดคลุมมิติ ด้วยพลังฝึกตนและพลังแฝงเทพโบราณขั้นแปดของเขายังสามารถสร้างความเสียหายมหาศาลให้กับชุดคลุมอีกด้วย
นอกจากนั้น ขอแค่เพียงหอมารสวรรค์รู้เรื่องการตายของเขา จะสามารถใช้เนตรสังสารวัฏที่แข็งแกร่งฟื้นชีวิตให้เขาได้อีกครั้ง
ในตอนที่เทพโบราณรวบรวมพลังทั้งหมดไว้ในเนตรมิติและเตรียมระเบิดตัวเอง
“มิติพันธนาการ!”
วิชาดวงตามิติของจ้าวเฟิงก็พลันกระตุ้นขึ้น
เสี้ยวขณะต่อมา พลังแข็งแกร่งที่สอดประสานกันอย่างเลือนรางก็ปกคลุมมายังร่างของเทพโบราณหลัวเหมิน ทำให้การเคลื่อนไหว และความคิดของเขาเชื่องช้าเป็นอย่างยิ่ง
เมื่ออาศัยพลังของชุดคลุมมิติ อายุภาพของมิติพันธนาการจึงยิ่งแข็งแกร่งขึ้นไปอีกขึ้น
พลั่ก!
จ้าวเฟิงเตะเทพโบราณหลัวเหมินออกไปจากมิติแห่งนี้
ยามดึงคนเข้ามาต้องให้อีกฝ่ายยินยอมหรือไม่มีแรงต้านทาน ทว่าเตะคนออกไปนั้นกลับง่ายดายเป็นอย่างยิ่ง
“ไม่…!”
ณ โลกภายนอก เทพโบราณหลัวเหมินร้องอย่างน่าอนาถ
เขายังมีความคิดที่จะระเบิดตัวเองอยู่ ในช่วงความคิดสุดท้าย ต่อให้ความคิดและการเคลื่อนไหวเชื่องช้าก็ยังยากที่จะหยุดการระเบิดตัวเองอยู่ดี
ครืน ตูม ตูม!
ในห้องลับสำหรับฝึกฝนพลันทะลักวายุคลั่งพลังประเภททำลายล้างขึ้นมา
ในชุดคลุมมิติ จ้าวเฟิงและพวกเทพโบราณเสวียนหมัวรู้สึกว่าฟ้าดินสั่นสะเทือนทันที
ผ่านไปสามอึดใจ สถานการณ์ก็สงบลงเล็กน้อย
“สมกับที่เป็นอาวุธเทพป้องกันระดับสุดยอด!”
เทพโบราณเสวียนหมัวเอ่ยอย่างตื่นเต้น
และมีเพียงอาวุธเทพป้องกันระดับสุดยอดเท่านั้นที่จะสามารถต้านทานการระเบิดตัวเองของเทพโบราณขั้นแปดได้
แต่ว่ามีเพียงจ้าวเฟิงผู้เป็นเจ้าของชุดคลุมมิติเท่านั้นที่สัมผัสได้ว่าชุดคลุมได้รับความเสียหายอีกครั้ง
“ไป!”
จ้าวเฟิงย้ายพวกเทพโบราณเสวียนหมัวออกไปจากที่นี่ แล้วจึงแสร้งทำเป็นผู้พบเห็นคนแรก
“เกิดอะไรขึ้น?”
“ห้องลับฝึกฝนแรงดึงดูดทำไมจึงเกิดการระเบิดรุนแรงเช่นนี้!”
สุดท้ายทุกคนเพียงแต่รับรู้ว่าที่นี่มีกลิ่นอายวิญญาณที่ดับดิ้นอีกดวง เรื่องอื่นๆ ล้วนสำรวจไม่พบ
“ให้ทายาทเนตรสังสารวัฏเตรียมตัวฟื้นคืนชีพผู้ตายอยู่ที่นี่!”
คนของหอมารสวรรค์สรุปการตัดสินใจนี้ออกมา ทั้งยังรายงานสถานการณ์ให้เบื้องบนรับรู้
ไม่ว่าผู้ตายเป็นใคร ฟื้นชีวิตให้ก็จะสามารถรับรู้ทุกอย่างได้
ฟิ้ว! ฟิ้ว!
พวกเทพโบราณเสวียนหมัวออกเดินทางต่อ
“พวกเขาไม่รู้พลังฝึกตนของผู้ตาย หากซี้ซั้วส่งเนตรสังสารวัฏไปฟื้นชีวิต ไม่เพียงแต่จะล้มเหลว ยังจะได้รับบาดเจ็บสาหัสอีกด้วย ต่อให้ทายาทเนตรสังสารวัฏมีความสามารถฟื้นคืนชีวิตให้เทพโบราณหลัวเหมินก็ต้องใช้เวลาอีกพักใหญ่ๆ!”
เทพโบราณเสวียนหมัวเข้าใจในความสามารถของเนตรสังสารวัฏเป็นอย่างดี
“ก่อนเทพโบราณหลัวเหมินฟื้นคืนชีพ จะต้องช่วยแมวขโมยน้อยออกมา!”
แววตาของจ้าวเฟิงเด็ดเดี่ยว จากนั้นความคิดก็เข้าไปในมิติเนตรเทพเจ้า
ตอนนี้ในมิติยังมีคนวัยกลางคนผมสั้นที่ถูกควบคุมโดยสมบูรณ์แบบอยู่คนหนึ่ง
เมื่อครู่เป็นเพราะจ้าวเฟิงจะจับคนคนนี้จึงถูกเทพโบราณหลัวเหมินพบเข้าจนเกือบความแตก
“สืบวิญญาณ!”
พลังวิญญาณที่แข็งแกร่งพุ่งเข้าไปในวิญญาณของชายคนนี้
ไม่นานนัก จ้าวเฟิงก็สัมผัสถึงความทรงจำวิญญาณของชายคนนี้
ข้อมูลบางอย่างที่ไม่เกี่ยวข้องกับหอมารสวรรค์ จ้าวเฟิงได้มาอย่างง่ายดาย
และในตอนที่เขาสัมผัสเข้ากับความทรงจำที่เกี่ยวกับหอมารสวรรค์
“อ๊าก…”
วิญญาณของชายกลางคนพลันบิดเบี้ยวและสั่นสะท้าน
ครืน!
ยังไม่ทันได้อ่านข้อมูลอะไร วิญญาณของชายกลางคนก็ถูกพลังฟ้าดินที่ไม่อาจแทรกแซงได้ทำลาย
“ในตอนที่จะเปิดเผยข้อมูลก็จะตายทันที!”
จ้าวเฟิงรู้สึกปวดเศียรเวียนเกล้าเป็นอย่างยิ่ง
แต่ว่าเป็นเพราะเช่นนี้ การเคลื่อนไหวของหอมารสวรรค์จึงมีน้อยคนนักที่รู้ กระทั่งขั้วอำนาจมากมายในเขตพยับฟ้ายังไม่รู้ว่าในเขตพยับฟ้าซ่อนขั้วอำนาจเช่นนี้ไว้ด้วยซ้ำ
สำหรับสถานการณ์ความวุ่นวายของที่นี่จ้าวเฟิงก็นับว่ารู้เรื่องแล้ว ในเมื่อนี่ไม่นับว่าเป็นความลับของหอมารสวรรค์แต่อย่างใด
รายละเอียดก็คือ ครั้งที่แล้วตอนที่หอมารสวรรค์จับทายาทเนตรเทพเจ้าของแดนศักดิ์สิทธิ์มิติมาสองคนได้ทิ้งร่องรอยเอาไว้ และถูกยอดฝีมือของแดนศักดิ์สิทธิ์มิติสืบเสาะ ค้นหามาถึงที่นี่
ตอนนี้ลูกศิษย์ของผู้ครอบครองมิติหรือเทพโบราณชื่อเซียวบุกมาด้วยตัวเอง
และผู้แข็งแกร่งที่สุดที่เฝ้าโถงลับอยู่ก็เหมือนว่าจะจากไปแล้ว
“รีบมุ่งหน้าไปยังที่ของแมวความลับสวรรค์!”
จ้าวเฟิงบัญชาเทพโบราณเสวียนหมัวผ่านตราผนึกดวงใจทมิฬทันที
ตอนนี้หอมารสวรรค์กำลังรับมือกับศัตรูภายนอก เป็นเวลาที่การเฝ้าระวังจุดที่แมวขโมยน้อยอยู่หละหลวมที่สุด
“ขอรับ!”
พวกเทพโบราณเสวียนหมัวรับคำทันที
ถึงแม้พวกเขาจะมีความกังวล แต่ก็ไม่อาจขัดความตั้งใจของจ้าวเฟิงได้
อีกนานหลังจากนั้น ทุกคนมาตามทาง สมาชิกที่ได้พบน้อยลงเรื่อยๆ
ในตอนที่มาถึงหน้าประตูหินผลึกแก้วสีม่วงมหึมาบานหนึ่ง เทพโบราณเสวียนหมัวทั้งห้าก็หยุดเท้าลง
“นายท่าน ข้างหน้าก็คือใจกลางของหอมารสวรรค์ ปกติที่นี่มีการเฝ้าระวังที่เข้มงวด เข้าใกล้ไม่ได้!”
เทพโบราณเสวียนหมัวพูดอย่างจริงจัง
“ต่อให้เป็นตอนนี้ ข้างในก็น่าจะมีการป้องกัน!”
ในชุดคลุมมิติ เหรียญทองแดงโบราณในมือของจ้าวเฟิงส่องประกายแสงดวงดาวระยิบระยับ
นี่หมายถึงว่าแมวขโมยน้อยอยู่ห่างจากเขาไม่ไกล
“เข้าไป เจอทหารยามก็ลงมือกำราบเขาด้วยกัน!”
จ้าวเฟิงบัญชาทันที
จากนั้นคนทั้งห้าเข้าไปในประตูหินผ่านการพิสูจน์ตัวตน
สิ่งที่เห็นเบื้องหน้าคือโถงใหญ่ทรงกลม โถงใหญ่มีหินแกะสลักรูปทรงประหลาด บนกำแพงยังมีภาพวาดฝาผนังรูปแปลกประหลาดอีกด้วย
“เอ๋? ไม่มีคนเลยสักคนเดียว!”
เทพโบราณเสวียนหมัวร้องตกใจ
ต่อให้มีศัตรูภายนอกโจมตีมา เขตพื้นที่ต้องห้ามหอมารสวรรค์ก็ไม่มีทางไม่มีทหารยามเดินตรวจตราหรอก!
บางทีนี่อาจจะเป็นกับดัก
“เข้าไป!”
จ้าวเฟิงบัญชา
ถึงแม้เขาจะซ่อนอยู่ในชุดคลุมมิติ ความสามารถของดวงตาเทพเจ้าไม่อาจสำแดงออกมาได้ แต่เขาก็ไม่พบสิ่งผิดปกติอื่่นๆ
ฟุ่บ ฟุ่บ…
เทพโบราณเสวียนหมัวมุ่งหน้าต่อไป แต่ความเร็วช้าลงมาเล็กน้อย
“เอ๋?”
จ้าวเฟิงที่อยู่ในชุดคลุมมิติพลันสังเกตถึงอะไรได้
“ถอยเร็ว!”
จ้าวเฟิงตะโกนทันที
เทพโบราณเสวียนหมัวไม่ลังเลเลยแม้แต่น้อย หยุดลงในทันทีแล้วหมุนตัวหนี
“ตายเสีย!”
ในตอนนี้เอง กลางอากาศข้างหลังทุกคนพลันมีเงาสะโอดสะองร่างหนึ่งปรากฏขึ้น
เครื่องหน้างดงามสมบูรณ์แบบ แฝงด้วยความเยือกเย็นจางๆ ชุดสีเงินแนบเนื้อดึงเอารูปร่างอ้อนแอ้นอรชรของนางออกมาได้อย่างสมบูรณ์แบบ
“เกิดอะไรขึ้น? ทำไมในหอมารสวรรค์ถึงมีคนจะฆ่าพวกเจ้า?”
จ้าวเฟิงถามทันที
“คนคนนี้ไม่ใช่คนของหอมารสวรรค์!”
เทพโบราณเสวียนหมัวพูดอย่างมั่นใจ
ฟุ่บ!
สตรีชุดเงินรวดเร็วเป็นอย่างยิ่ง ล้ำหน้ากว่าเทพโบราณหลัวเหมิน ชั่วพริบตาเดียวก็ไล่ตามเทพโบราณเสวียนหมัวคนอื่นได้ทัน
เสวียนอ้าวมิติที่แข็งแกร่งในดวงตาสีเงินของนางพลันทะลักออกมา ทำให้พวกเทพโบราณเสวียนหมัวจิตใจสั่นสะท้าน
“ตายเสีย!”
ใบหน้าของสตรีชุดเงินเย็นชามาพร้อมกับจิตสังหารจางๆ พลังเสวียนอ้าวมิติในดวงตาทำให้ท้องฟ้าใกล้ๆ บิดเบี้ยวเล็กน้อย
“พลังของสตรีนางนี้แข็งแกร่งนัก!”
ในชุดคลุมมิติ จ้าวเฟิงตะลึงไปเล็กน้อย
เมื่อครู่พวกเขาสามารถสังหารเทพโบราณหลัวเหมินได้ ประเด็นหลักคือฉวยโอกาสที่เขาไม่ทันตั้งตัวรวมกับการจำกัดของชุดคลุมมิติ ทั้งยังมีการรุมโจมตีของฝั่งจ้าวเฟิงอีก
แต่สตรีเบื้องหน้าแข็งแกร่งยิ่งกว่าเทพโบราณหลัวเหมินแน่นอน นอกเสียจากว่าจ้าวเฟิงจะหยิบเอาไพ่ตายใบใหญ่ที่สุดออกมา มิฉะนั้นแล้วก็ไม่มีทางรับมือได้เลย
“ช้าก่อน พวกเราก็เป็นผู้บุกรุกเช่นกัน เป็นพวกเดียวกัน!”
ในตอนนี้เอง เทพโบราณเสวียนหมัวตะโกนออกไปเสียงดังตามคำบัญชาของจ้าวเฟิง
………………………………


[Go To Next Chapter]( ./184.md)