##บทที่ 1211: จากไป
ในเกาะเทียนอวี่ เผ่าหมาป่าเหมันต์นัยน์ตาฟ้าวางอำนาจบาตรใหญ่ พัฒนาไปอย่างรวดเร็ว มีจิตใจทะเยอทะยาน ขั้วอำนาจอื่นค่อนข้างกังวลกับเรื่องนี้
แต่ในวันนี้ จ้าวเฟิงกำจัดขั้วอำนาจของเจ้าเกาะเทียนอวี่ อีกทั้งยังจัดการกับเผ่าหมาป่าเหมันต์นัยน์ตาฟ้า
ดังนั้นเทพแท้จริงขั้นหนึ่งที่รู้เรื่องนี้ถึงค่อนข้างดีใจกัน
เกาะเทียนอวี่ขั้วอำนาจที่แข็งแกร่งที่สุดถูกทำลาย จุดจบของเผ่าหมาป่าเหมันต์นัยน์ตาฟ้าก็ไม่ได้ดีไปสักเท่าไหร่ เช่นนี้ทรัพยากรที่ขั้วอำนาจที่เหลือได้รับก็จะเพิ่มมากขึ้นพอควร
“เทพแท้จริงเจินหั่ว ไป!”
จ้าวเฟิงพูดอย่างราบเรียบ โคจรพลัง ม้วนตัวเทพแท้จริงเจินหั่วแล้วจากไปไกลทันที
ผู้แข็งแกร่งขั้นเทพแท้จริงที่เหลือก็แยกย้ายไปแล้ว เทพแท้จริงที่ตายในการต่อสู้นี้ แทบจะกินไปครึ่งหนึ่งของทั่วทั้งเกาะเทียนอวี่ พวกเขาสามารถรอดชีวิตมาได้ก็นับว่าบุญนักหนาแล้ว
อีกทั้งไม่มีใครว่างพอจะหาเรื่องใส่ตัวไปบอกเผ่าหมาป่าเหมันต์นัยน์ตาฟ้า
หากแหย่ให้จ้าวเฟิงไม่พอใจ ผลนั้นไม่ใช่สิ่งที่พวกเขาจะแบกรับได้
วันนี้ จ้าวเฟิงและเทพแท้จริงเจินหั่วมาถึงยังตำหนักแลกเปลี่ยนค้าขายที่เผ่าหมาป่าเหมันต์นัยน์ตาฟ้าควบคุมอยู่
“คนเผ่าหมาป่าเหมันต์นัยน์ตาฟ้า ออกมาให้หมด!”
จ้าวเฟิงลอยอยู่กลางอากาศ ตะโกนออกมาทันใด
ครืน ตูม ตูม!
สิ่งก่อสร้างทั่วทั้งตำหนักแลกเปลี่ยนค้าขายสะเทือนเลื่อนลั่น คล้ายเริ่มไม่มั่นคง
และค่ายกลป้องกันรอบนอกตำหนัก ประกายแสงกะพริบวูบไหว เกือบจะพังทลายลงมา
ทหารยามรอบตำหนักสัมผัสได้ถึงความแข็งแกร่งของอีกฝ่ายจากเสียงตะโกนจ้าวเฟิง จึงไม่ประมาทเลินเล่อ
แต่สำหรับพวกเขาแล้ว จ้าวเฟิงกล้ามายังตำหนักแลกเปลี่ยนค้าขาย ผู้แข็งแกร่งเผ่าหมาป่าเหมันต์นัยน์ตาฟ้าไม่มีทางปล่อยเขาไปแน่นอน
ฟิ้ว ฟิ้ว~
ในตำหนักแลกเปลี่ยนค้าขาย กลิ่นอายแข็งแกร่งหลายกลุ่มพวยพุ่ง ร่างห้าคนบินออกมาทันที
“เทพแท้จริงเจินหั่ว เจ้าบังอาจกล้ามาก่อความวุ่นวายที่ตำหนักแลกเปลี่ยนค้าขาย หรือเจ้ายังคิดว่าศึกชิงตำหนักในตอนนั้นเป็นเผ่าแพะเพลิงทองที่ชนะ?”
ในห้าคนนั้น ผู้อาวุโสครึ่งเทพที่เป็นหัวหน้าหัวเราะเยาะ
จ้าวเฟิงและเทพแท้จริงเจินหั่วไม่ได้เข้าไปในตำหนักแลกเปลี่ยนค้าขาย แต่คนของเผ่าหมาป่าเหมันต์นัยน์ตาฟ้ามาถึงแล้วก็โยนความผิดให้กับพวกเขาทันที
เช่นนี้แล้ว ต่อไปก็ลงมือไปตามน้ำ
“เป็น…จ้าวเฟิง!”
ผู้อาวุโสเผ่าหมาป่าเหมันต์นัยน์ตาฟ้าคนหนึ่งจ้องจ้าวเฟิงเขม็ง สั่นสะท้านไปทั้งร่างพลางร้องตกใจ
ผู้อาวุโสคนนี้ก็คือคนที่ประเมินค่าของประมูลให้กับจ้าวเฟิงในตอนนั้น หลังจากนั้นเขายังส่งผู้แข็งแกร่งเผ่าหมาป่าเหมันต์ไปสะกดรอยสังหารจ้าวเฟิง
“ยอดผู้อาวุโส เขาคือ…จ้าวเฟิง!”
มีครึ่งเทพอีกสองคนจำจ้าวเฟิงได้ จึงพูดด้วยใบหน้าหวาดหวั่นพรั่นพรึง
พวกเขาทั้งสองคือคนที่ดูศึกชิงตำหนักแลกเปลี่ยนค้าขายในตอนนั้น จ้าวเฟิงสังหารกูหลันในกระบวนท่าเดียว จากนั้นยังเอาชนะซีเฟิงลูกศิษย์ของเจ้าเกาะเทียนอวี่ ภาพแต่ละภาพนี้สลักอยู่ในใจของพวกเขา
แล้วหลังจากนั้น กระทั่งลือกันว่าจ้าวเฟิงสังหารเทพแท้จริงกุ่ยลี่ด้วย!
สรุปคือพลังของจ้าวเฟิงลึกล้ำไม่อาจหยั่งได้ พวกเขาครึ่งเทพห้าคนไม่ใช่คู่มือของจ้าวเฟิงอย่างแน่นอน
“จ้าวเฟิง!”
ในตำหนักแลกเปลี่ยนค้าขาย จ้าวเฟิงสองคำนี้ถูกเอ่ยต่อไปไม่หยุด
ถึงแม้จ้าวเฟิงจะล่วงเกินเจ้าเกาะเทียนอวี่ แต่ชื่อเสียงของเขาเลื่องลือไปทั่วทั้งเกาะเทียนอวี่
ซีเฟิงพ่ายแพ้ให้กับเขาอย่างง่ายดาย เทพแท้จริงกุ่ยลี่ถูกเขาสังหาร สามารถพูดได้ว่าจ้าวเฟิงคืออัจฉริยะขั้นปฐมเทพที่แข็งแกร่งที่สุดในเกาะเทียนอวี่
“จ้าวเฟิง!”
ยอดผู้อาวุโสเผ่าหมาป่าเหมันต์นัยน์ตาฟ้ามีสีหน้าตกตะลึง ค่อนข้างสำนึกเสียใจกับคำพูดเมื่อครู่ของตน
ก่อนหน้านี้เขาปิดด่านมาโดยตลอด ไม่รู้เรื่องราวที่เกิดขึ้นที่โลกภายนอก หลังจากออกจากปิดด่านแล้วถึงจะได้ยินข่าวลือเกี่ยวกับจ้าวเฟิงมาบ้าง
นอกจากนั้น ผู้แข็งแกร่งขั้นเทพแท้จริงในเผ่าไม่ได้บอกว่าจ้าวเฟิงถูกขังอยู่ในถิ่นของเจ้าเกาะเทียนอวี่หรอกรึ
ที่นั่นมีเทพแท้จริงเกือบยี่สิบคนวางค่ายกลสังหารเอาไว้ อีกทั้งเจ้าเกาะเทียนอวี่ยังไปเฝ้าดูแลด้วยตัวเอง ต่อให้เป็นเทพแท้จริงขั้นที่สี่ก็ต้องตายอย่างไม่ต้องสงสัย
แต่จ้าวเฟิงเหตุใดจึงมาปรากฏตัวอยู่ที่นี่อีก?
“ข้ามาที่นี่ก็เพื่อก่อความวุ่นวาย ข้าคิดว่าศึกชิงตำหนักแลกเปลี่ยนค้าขายในตอนนั้นควรเป็นข้าที่ชนะ ดังนั้นตำหนักแห่งนี้ต้องเป็นของเผ่าแพะเพลิงทอง!”
จ้าวเฟิงตอบไปตามคำพูดของยอดผู้อาวุโสเผ่าหมาป่าเหมันต์นัยน์ตาฟ้าคนนั้น
แต่เวลานี้ ครึ่งเทพห้าคนของหมาป่าเหมันต์นัยน์ตาฟ้าไม่กล้าพูดแม้แต่ประโยคเดียว กระทั่งไม่กล้ามองจ้าวเฟิงตรงๆ
“เจ้า สมควรตาย!”
สายตาของจ้าวเฟิงพลันจับจ้องไปยังคนหนึ่งในนั้น
ผู้อาวุโสคนนี้ก็คือคนที่ประเมินของประมูลให้กับจ้าวเฟิง
“ผู้อาวุโสจ้าว…ไว้ชีวิตด้วย!”
เสี้ยวขณะที่สายตาของจ้าวเฟิงจ้องมา ผู้อาวุโสคนนี้ก็คุกเข่าลงทันใด
“ตายซะ!”
พลังวิญญาณของจ้าวเฟิงก่อร่างเป็นงูหลามอัสนีที่น่าหวาดกลัว บดขยี้ไปยังผู้อาวุโสคนนี้
ครืน ตูม ตูม!
ครึ่งเทพสี่คนที่เหลือรู้สึกราวกับอยู่ในนรกอัสนี หมื่นอัสนีในฟ้าดินโหมกระหน่ำ ร่างของพวกเขาแข็งทื่ออยู่กับที่ ไม่กล้าขยับเขยื้อน
“อ๊าก…”
ผู้อาวุโสคนนั้นร้องอย่างน่าอนาถ วิญญาณแตกดับทันที ร่างร่วงหล่นลงไป
เฮือก!
ทั่วทั้งตำหนักแลกเปลี่ยนค้าขายเงียบสงัด
แค่สายตาเดียวก็สังหารผู้แข็งแกร่งขั้นครึ่งเทพในชั่วพริบตา พลังของจ้าวเฟิงแข็งแกร่งถึงเพียงใดกัน
ครึ่งเทพสี่คนที่เหลือยิ่งขนลุกขนพอง หากเมื่อครู่จ้าวเฟิงมีใจพุ่งเป้าเล่นงานพวกเขา เกรงว่าจุดจบคงเหมือนกับครึ่งเทพคนนั้น
“ผู้อาวุโสจ้าวอย่าได้โกรธไป เรื่องนี้พวกเราตัดสินใจไม่ได้ ได้โปรดให้พวกเรารายงานผู้อาวุโสสูงสุดของเผ่าเถิด!”
ยอดผู้อาวุโสเสียงสั่น
เผ่าหมาป่าเหมันต์นัยน์ตาฟ้ามีเทพแท้จริงสองคน เทพแท้จริงคนหนึ่งในนั้นถูกสังหารลงในถิ่นของเจ้าเกาะเทียนอวี่
ที่เหลืออีกคนคือผู้อาวุโสสูงสุดของเผ่าหมาป่าเหมันต์นัยน์ตาฟ้าซึ่งเป็นเทพแท้จริงขั้นสอง
“รีบให้มันไสหัวมาหาข้า!”
จ้าวเฟิงส่งเสียงเยียบเย็นออกมา
“ขอรับ!”
ยอดผู้อาวุโสตัวสั่นเทิ้ม พยักหน้าติดๆ กัน
เรื่องนี้ไม่ใช่เรื่องที่เขาจัดการได้ ทำได้เพียงมอบให้กับผู้อาวุโสสูงสุดของเผ่า
“เทพแท้จริงเจินหั่ว พวกเราเข้าไปก่อนเถอะ!”
จ้าวเฟิงพูดขึ้น
ขั้วอำนาจเผ่าหมาป่าเหมันต์นัยน์ตาฟ้าห่างจากตำหนักแลกเปลี่ยนค้าขายระยะหนึ่ง แน่นอนว่าจ้าวเฟิงไม่มีทางรอเฉยๆ อยู่ที่นี่
ฟิ้ว ฟิ้ว!
จ้าวเฟิงและเทพแท้จริงเจินหั่วมาถึงยังหอไข่มุกเซียน
ทันใดนั้น ผู้แข็งแกร่งทั้งหมดที่รับประทานอาหารอยู่ที่นี่ลุกขึ้นจากไป
ต้องรู้ว่า สายตาเดียวของจ้าวเฟิงก็สามารถสังหารครึ่งเทพได้ในชั่วพริบตา กับพวกเขาเทวาเร้นลับทั่วไป ไม่ใช่แค่สายตาเดียวก็สังหารได้ทั้งกลุ่มหรอกหรือ
ยามนี้ ทั่วทั้งหอไข่มุกเซียนมีเพียงแค่จ้าวเฟิงและเทพแท้จริงเจินหั่วสองคนเท่านั้น
“ท่านลูกค้า รับอะไรดี!”
เสี่ยวเอ้อร์ของร้านคนหนึ่งมายังโต๊ะของจ้าวเฟิงอย่างตื่นเต้นเล็กน้อย
“เอาอาหารรสชาติเยี่ยมที่สุดมาสามสี่อย่าง แล้วก็เหล้าธารสวรรค์หนึ่งกา!”
จ้าวเฟิงสั่งทันที
เขามารับประทานอาหารที่นี่ แน่นอนว่ามาเพื่อเสพสุข อาหารต้องดีที่สุดถึงจะได้
“ได้ขอรับ โปรดรอสักครู่!”
เสี่ยวเอ้อร์จากไป
ไม่นานเท่าใด อาหารและเหล้าก็ถูกยกมา
เมี้ยว เมี้ยว
แมวขโมยน้อยได้กลิ่นหอมหวนเช่นนี้ก็มุดออกมาทันที อีกทั้งครั้งนี้ยังมีเหล้าชั้นเยี่ยมอีกด้วย
“จ้าวเฟิง ขอบคุณทุกสิ่งที่เจ้าทำเพื่อเผ่าแพะเพลิงทอง!”
เทพแท้จริงเจินหั่วพูดขึ้น
พลังแข็งแกร่งของจ้าวเฟิง มีเพียงแค่เทพแท้จริงที่ถิ่นของเจ้าเกาะเทียนอวี่เท่านั้นที่รู้
แต่ตอนนี้จ้าวเฟิงกลับมายุ่งเกี่ยวเรื่องนี้เพื่อเผ่าแพะเพลิงทอง
“เรื่องง่ายๆ แค่ยกมือเท่านั้น!”
จ้าวเฟิงไม่พูดอะไรมาก เสพสุขกับอาหารเลิศรสที่นี่
หลังจากนั้นหลายวัน ผู้อาวุโสสูงสุดของเผ่ามาถึงที่นี่อย่างรีบร้อน
“ผู้อาวุโสสูงสุด!”
สายตาของยอดผู้อาวุโสเผ่าหมาป่าเหมันต์นัยน์ตาฟ้าเป็นประกาย
จ้าวเฟิงและเจ้าเกาะเทียนอวี่อาฆาตแค้นกัน เจ้าเกาะเทียนอวี่จะต้องไม่ปล่อยจ้าวเฟิงไปอย่างแน่นอน เขาเชื่อว่าก่อนที่ผู้อาวุโสสูงสุดของเผ่าจะมา ต้องติดต่อเจ้าเกาะเทียนอวี่แล้วเป็นแน่
แต่เขาไม่รู้ว่าเจ้าเกาะเทียนอวี่ถูกจ้าวเฟิงสังหารไปแล้ว!
ผู้แข็งแกร่งคนอื่นในตำหนักแลกเปลี่ยนค้าขายไม่มีใครจากไป เฝ้ารอดูเรื่องสนุกเช่นเดียวกัน
แต่สิ่งที่ทำให้ทุกคนคิดไม่ถึงก็คือ
เรื่องแรกที่ผู้อาวุโสสูงสุดของเผ่าทำเมื่อมาถึงหอไข่มุกเซียนก็คือคุกเข่า
ตุบ!
เทพแท้จริงขั้นสองคนหนึ่งคุกเข่าเบื้องหน้าจ้าวเฟิง
“ผู้อาวุโสจ้าว เรื่องในตอนนั้นเป็นความผิดของเผ่าหมาป่าเหมันต์นัยน์ตาฟ้า ข้ายอมมอบตำหนักแลกเปลี่ยนค้าขายให้ ทั้งยังเป็นขั้วอำนาจสนับสนุนของผู้อาวุโสจ้าว รับใช้ผู้อาวุโสจ้าวไปตลอดชีวิต!”
ผู้อาวุโสสูงสุดเผ่าหมาป่าเหมันต์นัยน์ตาฟ้ารีบพูดอ้อนวอน
ในตอนที่ได้รับข้อความของยอดผู้อาวุโส เขาติดต่อคนของเกาะเทียนอวี่ทันที แต่กลับพบว่าติดต่อไม่ได้ทั้งหมด
สุดท้าย เขารู้จากเทพแท้จริงของขั้วอำนาจอื่นที่นั่นว่า ขั้วอำนาจเกาะเทียนอวี่ถูกจ้าวเฟิงกำจัดหมดสิ้น
“นี่มัน…เรื่องอะไรกัน?”
คนในตำหนักแลกเปลี่ยนค้าขายที่รอดูเรื่องสนุกตกตะลึงไปทันที
เผ่าหมาป่าเหมันต์นัยน์ตาฟ้า หนึ่งในห้าขั้วอำนาจสี่ดาวที่ยอดเยี่ยมที่สุดในเกาะเทียนอวี่
แต่ยามนี้ เทพแท้จริงขั้นสองในเผ่ากลับคุกเข่าก้มหัวรับผิดต่อหน้าจ้าวเฟิง!
“ข้างกายข้า ไม่ต้องการคนอย่างเจ้า!”
จ้าวเฟิงพูดอย่างเย็นชา
ตอนนั้นที่จ้าวเฟิงเอาชนะกูหลันซึ่งหน้า ผู้อาวุโสสูงสุดของเผ่าหมาป่าเหมันต์นัยน์ตาฟ้ากลับพูดว่าเขาใช้กลอุบายชั่วช้า กระทั่งใช้ผลประโยชน์ติดสินบนเทพแท้จริงกุ่ยลี่ ให้เขาลงมือจัดการจ้าวเฟิง
พรึ่บ!
ชายเสื้อสะบัด จ้าวหวางปรากฏกายขึ้น
“หลุมมรณะ!”
จ้าวหวางโคจรเนตรมรณะใช้ร่วมกับไม้เท้าคำสาปมรณะ ส่งหมอกสีดำกลุ่มหนึ่งออกมา
หมอกกลุ่มนั้นยังไม่ทันมาถึง ผู้อาวุโสสูงสุดของเผ่าหมาป่าเหมันต์นัยน์ตาฟ้าก็รู้สึกราวกับว่าตัวเองตายไปแล้ว
ฟู่ วูบ วูบ!
หมอกดำกลุ่มนั้นก่อตัวเป็นหลุมมรณะ ดูดร่างของผู้อาวุโสสูงสุดของเผ่าหมาป่าเหมันต์นัยน์ตาฟ้าไป
“อ๊าก…”
พลังของเขาไม่อาจต้านทานพลังของเนตรมรณะและไม้เท้าคำสาปมรณะได้เลย
ไม่ถึงชั่วขณะ ผู้อาวุโสสูงสุดของเผ่าหมาป่าเหมันต์นัยน์ตาฟ้าก็กลายเป็นเถ้าธุลีกองหนึ่ง
ทั่วทั้งตำหนักแลกเปลี่ยนค้าขายเงียบจนน่ากลัว ทุกคนยืนอึ้งอยู่กับที่ ไม่อาจเชื่อภาพเมื่อครู่ได้
เทพแท้จริงขั้นสองเผ่าหมาป่าเหมันต์นัยน์ตาฟ้ากลับไม่มีพลังต้านทานแม้แต่น้อย ถูกสังหารในชั่วพริบตา!
“ไว้ชีวิตด้วย…”
เผ่าหมาป่าเหมันต์นัยน์ตาฟ้าทุกคนคุกเข่าลงบนพื้น ทั่วทั้งร่างสั่นเทิ้มไม่หยุด
“ผู้อาวุโสสูงสุดของเผ่าพวกเจ้าตายแล้ว บุญคุณความแค้นในตอนแรก ข้าจะไม่สืบสาวราวเอาเรื่องอีก!”
จ้าวเฟิงส่งเสียงเย็นชา
เขาจากเกาะเทียนอวี่ไปอย่างรวดเร็ว เขาไม่อาจรับประกันได้ว่าหลังจากที่จากมาแล้ว เผ่าหมาป่าเหมันต์นัยน์ตาฟ้าจะลงมือกับเผ่าแพะเพลิงทองหรือไม่
ดังนั้นจึงต้องตัดกำลังเผ่าหมาป่าเหมันต์นัยน์ตาฟ้า ไม่สังหารกำลังรบระดับสูงส่วนใหญ่ก็สังหารผู้อาวุโสสูงสุดของเผ่า
เพื่อหลีกเลี่ยงการสังหารล้างบาง จ้าวเฟิงเลยสังหารเพียงแค่คนเดียว!
ฟุ่บ!
หลังจากที่จัดการเรื่องนี้เสร็จแล้ว จ้าวเฟิงก็นำจ้าวหวางไปจากที่นี่
เมื่อจ้าวเฟิงจากไปแล้ว ข่าวที่เขาสังหารเผ่าหมาป่าเหมันต์นัยน์ตาฟ้าก็ลือไปทั่วในชั่วพริบตา ไม่ถึงสิบวันก็ลือไปทั้งเกาะเทียนอวี่
และผ่านไปอีกไม่นานเท่าไหร่ ข่าวที่ยิ่งร้อนแรงก็สะพัดออก จ้าวเฟิงถอนรากถอนโคนขั้วอำนาจเกาะเทียนอวี่
หากเป็นก่อนหน้าที่ข่าวแรกจะลือกัน บางทีทุกคนอาจจะไม่เชื่อ
แต่จ้าวเฟิงสามารถอยู่อย่างปลอดภัยดีในเกาะเทียนอวี่ นี่ก็พิสูจน์แล้วว่าขั้วอำนาจของเจ้าเกาะเทียนอวี่ถูกเขาทำลายไปแล้ว
จากนี้จ้าวเฟิงคือผู้แข็งแกร่งที่สุดในเกาะเทียนอวี่
จากนั้น เผ่าแพะเพลิงทองก็อพยพไปยังอาณาเขตของเจ้าเกาะเทียนอวี่ ลงหลักปักฐานใหม่อีกครั้ง
เพราะอย่างไรใต้อาณาเขตของเจ้าเกาะเทียนอวี่ก็มีสายแร่ผลึกเซียนระดับล่างสายหนึ่ง
สายแร่ผลึกสายหนึ่งมากพอที่จะเปลี่ยนอนาคตของเผ่าพันธุ์หนึ่งได้ทีเดียว
“ข้าต้องไปแล้ว!”
จ้าวเฟิงยืนอยู่บนแท่นค่ายกลส่งข้าม ร่างค่อยๆ จางหายไป
รอบด้านแท่นค่ายกลมีผู้นำระดับสูงของเผ่าแพะเพลิงทองและเผ่าแพะหยกเขียวยืนอยู่
“พี่เฟิงต้องกลับมาเยี่ยมพวกเรานะ!”
หลิวอวิ๋นคุณชายน้อยของเผ่าแพะหยกเขียวตะโกนอย่างกระตือรือร้น
อวี้หลินเอ๋อร์ลูบหัวของหลิวอวิ๋น ดวงตาทั้งสองมีหยาดน้ำคลอ มองไปยังจ้าวเฟิงด้วยจิตใจที่สับสนว้าวุ่น
ฟุ่บ!
เสี้ยวขณะต่อมา ร่างของจ้าวเฟิงก็หายไปจากค่ายกลส่งข้ามโบราณอย่างสมบูรณ์
…………………………………………………………………..


[Go To Next Chapter]( ./68.md)