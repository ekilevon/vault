##บทที่ 1493: ต่อกรจอมเทพขั้นสาม
เมื่อโคจรเนตรเทพมายาและสำแดงเปลี่ยนมายาแล้ว พื้นที่รอบตัวเขาถูกบดบังด้วยสีสันพร่าเลือนราวมายา
สถานการณ์ทางฟากจ้าวคง เจ้าแมวขโมยน้อย และมังกรทมิฬล้างโลกาไม่ได้ดีมากนัก
ดังนั้นฝั่งจ้าวเฟิงต้องทำให้ตนเองเป็นฝ่ายได้เปรียบ มิฉะนั้นการต่อสู้ครั้งนี้คงยากจะได้ชัยชนะ
หลังจากจอมเทพจินหวงกระตุ้นสายเลือด จ้าวเฟิงก็ปลดปล่อยพลังของเนตรเทพมายาออกมา
“นี่มัน...เรื่องอะไรกัน?”
ใบหน้าจอมเทพจินหวงฉายแววตื่นตกใจ
ในเวลานั้น เขารู้สึกได้ว่าจิตวิญญาณในแต่ละด้านของตัวเองได้รับผลกระทบ ไม่ได้อยู่ในสภาพที่สมบูรณ์
“นี่พลังพิเศษของเนตรเทพเจ้าดวงที่เก้า?”
แววตาจอมเทพจินหวงแข็งค้าง จ้องดวงตาซ้ายของจ้าวเฟิง
สามารถเรียกว่าเป็นดวงตาเทพเจ้า จะต้องไม่ธรรมดาอย่างแน่นอน
ในขณะนั้นเอง ดวงตาของจ้าวเฟิงจับจ้องไปบนร่างจอมเทพจินหวง “ทำลาย!”
เขาโคจรพลังความคิด จนเกิดความคิดอย่างแรงกล้าเช่นนี้ในใจ
ทันใดนั้น ปรากฏการณ์สายเลือดที่จอมเทพจินหวงกระจายออกมากำลังค่อยๆ สลายหายไป
จู่ๆ ใจเขาก็รู้สึกไม่ปลอดภัย สภาวะในแต่ละด้านของร่างกายลดลงอย่างประหลาด
เหมือนว่าวินาทีต่อมาร่างกายของเขาจะแตกสลายเหมือนฟองน้ำ...
“หากเป็นเช่นนี้ต่อไป...ข้าต้องแย่แน่!”
ดวงตาจอมเทพจินหวงฉายแววลนลาน หากเขาไม่ทำอะไรแล้วละก็ มีความเป็นไปได้ที่เขาอาจจะถูกจ้าวเฟิงสังหาร
ถึงแม้ไม่อาจเข้าใจความสามารถของเนตรเทพเจ้าดวงที่เก้าของจ้าวเฟิง แต่จอมเทพจินหวงก็สำแดงพลังและวิชาต่างๆ เพื่อขัดขวาง
จนสุดท้ายเขาก็ค้นพบว่าพลังสายเลือดกับกฎเกณฑ์ของตนเองสามารถต้านทานพลังเนตรเทพเจ้าดวงที่เก้าของจ้าวเฟิงได้
วู้ม!
เมื่อกระตุ้นสายเลือดจนสุดแรง ปลดปล่อยพลังกฎเกณฑ์ออกมา จอมเทพจินหวงต้านพลังลึกลับของจ้าวเฟิงเอาไว้ได้ และฟื้นฟูสภาพตนเองอย่างช้าๆ
แต่ว่าเขาจำเป็นต้องต้านทานพลังกลุ่มนี้ไว้ตลอด ส่งผลให้ใช้สายเลือดและจิตใจหมดไปมาก
“สังหาร!”
แววตาจ้าวเฟิงเคร่งเครียด ร่างสว่างวาบก่อนจะหายไป รุกเข้าไปใกล้จอมเทพจินหวง
ฝ่ายตรงข้ามสามารถต้านทานเปลี่ยนมายาของเขาได้ ซึ่งก็อยู่ในความคาดหมายของจ้าวเฟิงพอดี
อย่างไรเสีย ฝ่ายตรงข้ามก็เป็นจอมเทพขั้นที่สาม ระดับขั้นสายเลือดสูงส่งอย่างยิ่ง กฎเกณฑ์ยังไปแตะขั้นสูงด้วย
แต่เปลี่ยนมายาของจ้าวเฟิงยังคงจำกัดและตัดทอนกำลังจอมเทพจินหวงดังเดิม
จ้าวเฟิงอาศัยโอกาสนี้โบยบินเข้าโจมตีอย่างรวดเร็ว!
เขากำกระบี่อัสนีเทวะแฝงพลังบริสุทธิ์ เข้าใกล้จอมเทพจินหวง จากนั้นฟาดฟันกระบี่ออกมา
“ผู้เยาว์ ข้าเคยบอกแล้ว ต่อให้เจ้ามีเนตรเทพเจ้าดวงที่เก้าก็ทำอะไรข้าไม่ได้!”
สีหน้าจอมเทพจินหวงตึงเครียด มือสะบัดหนามแสงทองออกมา
“ปราการมิติ!”
จ้าวเฟิงกระตุ้นชุดคลุมมิติ แสงสีเงินที่เกี่ยวกระหวัดกันค่อยๆ คลี่กระจายตัว
ชั่วเวลานั้น การจำกัดของกฎเกณฑ์มิติเวลากลุ่มนี้ปกคลุมรอบตัวจอมเทพจินหวง ทำให้แต่ละด้านของเขาถูกจำกัดไว้ การเคลื่อนไหวและความคิดจึงเชื่องช้าลงไปหลายส่วน
“กฎเกณฑ์มิติเวลา!”
จอมเทพจินหวงตื่นตะลึงไปเล็กน้อย
จ้าวเฟิงเป็นแค่จอมเทพขั้นหนึ่ง คิดไม่ถึงว่าจะมีกฎเกณฑ์ที่แก่กล้าขนาดนี้ถึงสองประเภท
เมื่อถูกจำกัดจากทั้งเปลี่ยนมายาและกฎเกณฑ์มิติเวลา สภาวะของจอมเทพจินหวงไม่ถึงเจ็ดส่วนในช่วงสุดยอดด้วยซ้ำไป
โครม บึ้ม!
กระบี่อัสนีเทวะของจ้าวเฟิงหลบหลีกการโจมตีของจอมเทพจินหวง และฟันลงบนร่างฝ่ายตรงข้าม
พลังบริสุทธิ์อัสนีเทวะทิ้งรอยเลือดเป็นทางไว้บนร่างจอมเทพจินหวง
แต่เรื่องยังไม่สิ้นสุดลง มืออีกข้างของจ้าวเฟิงมีกระบี่อัสนีเทวะเกาะกลุ่มกันขึ้นมา แล้วจึงรุกโจมตีติดต่อกัน
“อ๊าก…”
จอมเทพจินหวงร้องลั่นด้วยความเจ็บปวด กระตุ้นเคล็ดวิชาอย่างรีบร้อน
รอบตัวเขาค่อยๆ ปรากฏแสงลายมังกรทองขึ้นมา จนกลายเป็นเกราะทรงกลม ถึงพอจะต้านทานพลานุภาพการโจมตีของจ้าวเฟิงได้
อีกฟากหนึ่ง จอมเทพขั้นสองของแดนศักดิ์สิทธิ์มังกรทองทั้งสองมีสีหน้าอึ้งงัน
“ท่านจินหวง?”
“คิดไม่ถึงว่านายท่านจะถูกจ้าวเฟิงทำร้ายได้!”
สองจอมเทพตื่นตะลึงอย่างมาก นี่เป็นเรื่องที่อยู่เหนือความคาดหมายของพวกเขาจนเกินไป
ทางฝั่งสองจอมเทพจากแดนศักดิ์สิทธิ์มังกรทองที่กำลังต่อสู้อยู่ก็ตื่นตะลึงกันมาก
“ไม่เสียทีที่เป็นเนตรเทพเจ้าดวงที่เก้า ถึงได้แข็งแกร่งขนาดนี้!”
สตรีตัวลายทองผู้เป็นจอมเทพขั้นสองสุดยอดอดร้องตกใจไม่ได้
ด้านล่าง เจ้าเขาคลื่นเงาและคนจากเจ้าตำหนักอาทิตย์พิสุทธิ์ตื่นตระหนกเกินบรรยาย
ไม่นึกเลยว่ากระทั่งจอมเทพขั้นสาม จ้าวเฟิงยังสามารถทำให้บาดเจ็บได้!
แต่ว่าทั้งหมดนี้เกิดขึ้นในตอนที่จ้าวเฟิงกำลังใช้ ‘เปลี่ยนมายา’
กระบวนท่านี้ทำให้สิ้นเปลืองพลังมาก ยิ่งเป้าหมายเป็นคนระดับขั้นสูง ยิ่งใช้พลังมากขึ้น
ในวินาทีนั้น จ้าวเฟิงจำต้องหยุดการใช้วิชาดวงตานี้เอาไว้
สีสันในฟ้าดินค่อยๆ ฟื้นคืนสู่สภาวะปกติ จอมเทพจินหวงจึงไม่ได้รับผลกระทบจากเปลี่ยนมายาอีก
แต่ก่อนนี้จอมเทพจินหวงถูกกระบี่อัสนีเทวะของจ้าวเฟิงฟันโดนหลายครั้ง ร่างกายได้รับบาดเจ็บพอควร
ตอนนี้จ้าวเฟิงหยุดโคจรเปลี่ยนมายาไปแล้ว จอมเทพจินหวงก็ยังไม่อยู่ในสภาพที่สมบูรณ์พร้อม
“จ้าวเฟิง ข้าจะให้เจ้าอยู่ไม่สู้ตาย!”
สีหน้าจอมเทพจินหลงเหี้ยมเกรียม ยามโบกมือขวากระบี่สั้นสีทองก็ปรากฏขึ้น
กระบี่สั้นสีทองเป็นแค่อาวุธระดับสุดยอด แต่ด้านบนกลับมีกฎเกณฑ์ลอยอยู่เบาบาง
วู้ม โครม!
จู่ๆ บนกระบี่สั้นก็เปล่งแสงสีทองแสบตา ส่องสะท้อนไปทั่วผืนฟ้า
“หนามมังกรทอง!”
จอมเทพจินหวงแค่นเสียงต่ำ กระบี่สั้นสีทองกลายเป็นหนามแสงสีทองอันหนึ่ง ด้านบนนั้นหมุนวนด้วยริ้วลายมังกรสีเดียวกัน พลานุภาพสะเทือนฟ้า เขย่าขวัญคนทั่วไป
ฟุ่บ โครม!
หนามลายมังกรทองพลันพุ่งออกมา พลานุภาพที่แข็งแกร่งของมันทำให้ทั้งฟ้าดินสั่นไหว
“จอมเทพจินหวงโกรธสุดขีดแล้ว!”
จ้าวเฟิงพึมพำ
วินาทีนี้ พลังที่จอมเทพจินหวงปลดปล่อยออกมาคงจะเป็นท่าไม้ตายของเขา ต่อให้เป็นหลุมอัสนีพลังบริสุทธิ์ของจ้าวเฟิงก็ยากจะต้านทานได้
“เนตรเทพมายา...ทำลายล้าง!”
ดวงตาซ้ายของจ้าวเฟิงหมุนวนอีกครั้ง หมอกแสงมายาชั้นหนึ่งม้วนตัวออกมา
สถานที่อื่นในครรลองสายตาอ่อนแสงลงจนอับแสง มีเพียงหนามลายมังกรทองที่ถูกย้อมด้วยสีสันมายาพร่าเลือน
เมื่อโคจรพลังความคิด ความปรารถนาอันแรงกล้าก็ปรากฏขึ้น
ชั่วขณะต่อมา ส่วนหัวของหนามลายมังกรหายไปบางส่วนทันควัน
“อะไรกัน?”
เมื่อเห็นภาพเหตุการณ์เช่นนี้ จอมเทพจินหวงตะลึงจนหน้าถอดสี
ทำไมอยู่ๆ การโจมตีของเขาถึงสลายหายไปส่วนหนึ่ง?
“จง…สลาย!”
ในดวงตาซ้ายของจ้าวเฟิง พลังดั้งเดิมกระเพื่อมรุนแรง พลังความคิดภายในใจถูกกระตุ้นขึ้นมา
วูบ~
พลังทำลายล้างกลุ่มนั้นแข็งแกร่งขึ้นทันใด หนามแหลมลายมังกรหายไปอีกครั้ง ตั้งแต่หัวไปจนท้าย ในที่สุดก็หายไปทั้งหมด!
“เป็นไปได้อย่างไรกัน?”
จอมเทพจินหวงตระหนกตกใจ
คิดไม่ถึงเลยว่าการโจมตีของตนเองจะหายไปอย่างไม่มีปี่มีขลุ่ยเช่นนี้ นี่มันชักจะน่าเหลือเชื่อเกินไปแล้ว
แต่ทว่าเรื่องที่เกินความคาดหมายยังไม่จบลง
“เนตรเทพลอกแบบ หนามมังกรทอง!”
ดวงตาซ้ายของจ้าวเฟิงพลันอับแสงลงไป
ในเวลาเดียวกัน พื้นที่อันกว้างใหญ่ไพศาลด้านหลังเขาก็ปรากฏดวงตาขนาดยักษ์ เปล่งแสงงดงามระยิบระยับออกมา
ในดวงตาสีเงินปกคลุมไปด้วยหมอกแสงมายา
โครม~
ในหมอกแสงมายา จู่ๆ ก็มีหนามแหลมสีเงินอันหนึ่งพุ่งออกมา พลานุภาพของมันสะเทือนฟ้าดิน พุ่งตรงไปหาจอมเทพจินหวงทันที
“นี่มัน…เป็นไปไม่ได้!”
แววตาจอมเทพจินหวงตะลึงค้าง จ้าวเฟิงกลับเรียกท่าโจมตีไม้ตายของเขาออกมาได้
แต่ภายใต้ความตื่นตัวจากอันตราย เขารีบสลัดความสงสัยในหัวทิ้งไป
โครม!
เมื่อพลังเทพกลุ่มหนึ่งสาดซัดมาหา จอมเทพจินหวงก็ทุ่มเทพพลังทั้งหมดเรียกวิชาป้องกัน สร้างเกราะแสงลายมังกรปกคลุมรอบตัวไว้อีกครั้ง
ขณะเดียวกัน ภาพฉายอาณาจักรเทพขนาดใหญ่ก็ปกคลุมเขาเอาไว้ด้านใน
โครม ตูม~
วินาทีต่อมา เมื่อหนามแหลมลายมังกรมาถึง พลังทำลายล้างพุ่งปะทะและม้วนตัวไปรอบบริเวณ
ในตอนนั้น ทั้งตำหนักอาทิตย์พิสุทธิ์ถูกทำลายเสียหายมากกว่าครึ่ง สภาพพังเละเทะ
ไม่ไกลออกไป เจ้าแมวขโมยน้อยกับพวกแดนศักดิ์สิทธิ์มังกรทองที่กำลังสู้รบกันต่างหยุดชะงัก และมองมาที่สนามรบฝั่งจอมเทพจินหวงด้วยความแปลกใจ
ฟิ้ว~
แสงสีทองกระจายตัวออกไป ใจกลางของระเบิดปรากฏเงาร่างที่สภาพยับเยิน ร่างกายไหม้เกรียม
“จ้าวเฟิง ข้าจะต้องทำให้เจ้าทุกข์ทรมานอย่างแสนสาหัส!”
ใบหน้าจอมเทพจินหวงโหดเหี้ยมน่าพรั่นพรึง จ้องจ้าวเฟิงเขม็ง
บนกายเทพมีของเหลวสีทองหมุนวนรักษาอาการบาดเจ็บช้าๆ
“ท่านจินหวง!”
จอมเทพขั้นหนึ่งสองคนอุทานอยู่ด้านหลัง
นึกไม่ถึงเลยว่าจอมเทพจินหวงจะเสียเปรียบหนักเมื่อสู้กับจ้าวเฟิง ถ้าหากภารกิจครั้งนี้ล้มเหลว แดนศักดิ์สิทธิ์มังกรทองคงเสียหน้าหมดแน่
เปรี๊ยะ เปรี๊ยะ~
จอมเทพขั้นหนึ่งทั้งสองจึงตัดสินใจลงมือ พวกเขารู้ดีว่าจ้าเฟิงแข็งแกร่ง จึงไม่เข้าไปใกล้มากนัก เพียงแต่คอยโจมตีอยู่ไกลๆ เพื่อช่วยจอมเทพจินหวงรบกวนจ้าวเฟิง
“รนหาที่ตาย!”
จ้าวเฟิงจ้องเขม็ง แสงมายาวิจิตรงดงามกะพริบวิบวับอีกครา
จอมเทพจินหวงหัวใจบีบรัด เขาถูกพลังของเนตรเทพเจ้าดวงที่เก้าเขย่าขวัญเข้าแล้วจริงๆ
“สู่ห้วงฝัน!”
จ้าวเฟิงรีบสร้างมิติห้วงฝันแห่งหนึ่งขึ้นและกวาดดวงตาซ้ายไปด้านหน้า
พริบตานั้น จอมเทพขั้นหนึ่งทั้งสองไร้ซึ่งเรี่ยวแรงจะต่อต้าน จิตสำนึกถูกจ้าวเฟิงดึงให้ดำดิ่งลงไปในมิติความฝัน
ส่วนจอมเทพจินหวงผู้เป็นถึงจอมเทพขั้นสาม ยังมีแรงต่อต้านค่อนข้างจะแข็งแกร่ง
ในเวลาเดียวกัน จอมเทพจินหวงก็พบว่าจอมเทพขั้นหนึ่งสองคนจากแดนศักดิ์สิทธิ์มังกรทองแววตาค้างแข็งเหมือนหมดสติไปแล้วอย่างนั้น
“นี่มันเรื่องอะไรกัน?”
จอมเทพจินหวงรู้สึกว่าทุกอย่างไม่ชอบมาพากล จึงทุ่มเทพลังทั้งหมดต่อต้านแรงดึงจากดวงตาซ้ายของจ้าวเฟิงอย่างสุดแรง
โครม ตูม!
ชั่วขณะต่อมา บนกายเทพของจอมเทพทั้งสองด้านหลังเขาปรากฏบาดแผลจำนวนนับไม่ถ้วน จนสุดท้ายกายเทพและวิญญาณก็ระเบิดออก
เมื่อเห็นภาพเหตุการณ์นี้ จอมเทพจินหวงขนลุกขนพองขึ้นทันที
จอมเทพขั้นหนึ่งสองคนนั้นปรากฏตัวขึ้นด้านหลังเขา และอยู่ห่างไกลจากจ้าวเฟิงยิ่งนัก
ทว่าเพียงแค่สายตาเดียวเท่านั้น ก็ทำลายร่างของจอมเทพสองคนจนระเบิดไม่เหลือซาก
ที่น่ากลัวมากไปกว่านั้นก็คือ จอมเทพจินหวงไม่สามารถขัดขวางได้เลย และยิ่งไม่รู้ด้วยว่าเกิดอะไรขึ้น
พรึ่บ~
ในขณะที่จอมเทพจินหวงประหวั่นพรั่นพรึง ร่างจ้าวเฟิงก็ขยับไหววูบหายไป รุกคืบเข้ามาใกล้เขาอย่างรวดเร็ว
ตอนนี้เป็นตอนที่จอมเทพจินหวงอ่อนแอที่สุด จะให้โอกาสเขาได้หายใจหายคอไม่ได้
ตัวของจ้าวเฟิงอยู่ในหลุมอัสนีพลังบริสุทธิ์ กำกระบี่อัสนีเทวะฟันออกไปอย่างบ้าคลั่ง
“เจ้านี่ เมื่อครู่นี้ทำอะไรกันแน่?”
จอมเทพจินหวงยังหวาดกลัวเหตุการณ์ต่างๆ ที่เกิดขึ้นก่อนหน้า
เปรี๊ยะ!
ชุดคลุมมิติโบกสะบัด คมดาบเวลาสายหนึ่งหมุนวนออกมา
เศษเสี้ยวอาวุธบรรพชนสองชิ้นในชุดคลุมมิติ จ้าวเฟิงยังคงสามารถกระตุ้นพวกมันให้โจมตีออกมา
โครม เปรี้ยง!
จอมเทพจินหวงกำกระบี่สั้น ก่อนจะทุ่มสุดแรงเพื่อตั้งรับการโจมตีที่บ้าคลั่งราวห่าฝนของจ้าวเฟิง
แต่อาการบาดเจ็บจากเนตรเทพลอกแบบของจ้าวเฟิงเมื่อครู่ยังไม่หายสนิท
ส่วนพลังบริสุทธิ์ของจ้าวเฟิงมีความพิเศษในการดูดซับสูบกิน จึงทำให้ยิ่งนานไปยิ่งแข็งแกร่งมากขึ้น
“หากเป็นเช่นนี้ต่อไป…สถานการณ์คงไม่ดีแน่!”
ในที่สุดจอมเทพจินหวงก็เริ่มรับมือการโจมตีติดต่อกันของจ้าวเฟิงไม่ไหว
หากเป็นแบบนี้ต่อไป อาการบาดเจ็บของเขาจะยิ่งหนักขึ้น จอมเทพจินหวงกัดฟัน ถอยไปด้านหลังเพื่อหลบหนี
“คิดจะหนีหรือ?”
จ้าวเฟิงแค่นเสียงเย็นแล้วไล่ตามมา
“ท่านจินหวง!”
สองยอดฝีมือจากแดนศักดิ์สิทธิ์มังกรทองที่กำลังประมือกับเจ้าแมวขโมยน้อยและจ้าวคงร้องเสียงหลง
จอมเทพจินหวงเป็นถึงจอมเทพขั้นสาม แต่กลับพ่ายแพ้จ้าวเฟิงจนต้องหนีไป
...............................


[Go To Next Chapter]( ./350.md)