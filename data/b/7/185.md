##บทที่ 1329: แฝงตัวเข้าโถงลับ
“ข้าจะช่วยเจ้า!”
จ้าวเฟิงส่งกระแสจิตให้เทพโบราณลั่วหลิงจากในที่ลับตา
ตอนนี้เขาต้องการพลังของเทพโบราณลั่วหลิง มิฉะนั้นเขาก็ยากที่จะเข้าไปในโถงลับแล้วช่วยแมวขโมยน้อยออกมาได้อย่างราบรื่น
อีกทั้งหากจ้าวเฟิงไม่ยื่นมือเข้าช่วยเหลือ เมื่อเทพโบราณลั่วหลิงล้มเหลวจะต้องพูดเรื่องของเขาออกไปทั้งหมดเป็นแน่
ดังนั้นจ้าวเฟิงจำต้องลงมือ
แต่ว่าหากจะช่วยเทพโบราณลั่วหลิง ทางที่ดีที่สุดคืออย่าให้คู่เทพเซียนปีศาจสังเกตอะไรได้ มิฉะนั้นพวกเทพโบราณเสวียนหมัวก็ไม่อาจเป็นไพ่ตายของจ้าวเฟิงได้แล้ว
“วิชาอำพรางมิติ!”
จ้าวเฟิงสำแดงเคล็ดวิชาลับที่ลอกเลียนแบบมาจากเทพโบราณลั่วหลิง
เขาออกจากร่างของเทพโบราณเสวียนหมัวมาอย่างเงียบเชียบ คลื่นมิติที่แผ่กระจายออกมาเบาบางเป็นอย่างยิ่ง
รวมกับที่คู่เทพเซียนปีศาจกำลังปะทะกับเทพโบราณลั่วหลิงอย่างดุเดือด อีกทั้งเทพโบราณลั่วหลิงยิ่งเป็นทายาทเนตรมิติ จึงกลบคลื่นมิติที่จ้าวเฟิงแผ่กระจายออกมาเบาบางได้สมบูรณ์แบบ
จ้าวเฟิงค่อยๆ คุ้นชินกับเคล็ดวิชาลับนี้ สามารถเคลื่อนไหวไปในอากาศได้อย่างสบายๆ โดยคลื่นมิติที่สร้างขึ้นเบาบางจนแทบไม่สังเกตเห็น
“เยี่ยม ขอเพียงแค่เกาะติดอยู่กับพวกเทพโบราณเสวียนหมัว ข้าก็จะสามารถปรากฏกายขึ้นในฐานะหน่วยสนับสนุนของแดนศักดิ์สิทธิ์มิติ!”
จ้าวเฟิงอำพรางกายอยู่ในมิติ จากนั้นออกห่างจากพวกเทพโบราณเสวียนหมัวอย่างรวดเร็ว
……
ในโถงลับ ดวงตามืดหม่นของเทพโบราณโยวเฉวียนมองไปยังที่ไกลๆ ราวกับอยู่ในการต่อสู้ของคู่เทพเซียนปีศาจกับเทพโบราณลั่วหลิงอย่างไรอย่างนั้น
“เทพโบราณลั่วหลิวนี่ช่างจัดการยากเสียจริง!”
เทพโบราณโยวเฉวียนพูดเสียงต่ำ
แต่ว่าอีกฝ่ายมีขั้นแปดสุดยอดคนเดียว ตนส่งขั้นแปดสุดยอดสองคนออกไป หากไม่จัดการนางให้ได้ คนของมารสวรรค์รู้เข้าเขาคงอับอายจนไม่รู้จะเอาหน้าไว้ที่ไหน
ด้านหลังเขา ในกล่องผลึกแก้วที่มีน้ำสีเงินทองอยู่เต็ม ลวดลายและอักขระสีเงินบนตัวของแมวขโมยตัวน้อยหยุดแผ่ลามและกลับคืนสู่สภาพเดิม แนบอยู่บนผิวกายของมัน
แมวขโมยในตอนนี้เทียบกับในซากปรักหักพังเมืองความลับสวรรค์แล้วตัวใหญ่กว่าเดิมเล็กน้อย รองลงมาก็คือหูใหญ่ขึ้นไม่น้อยเลย
และตัวปราดเปรียวเพรียวบางของมันยังเต็มไปด้วยกำลังวังชาและความงดงาม
ในตอนนี้เอง ดวงตาที่ราวกับนิลของแมวขโมยตัวน้อยลืมขึ้นเล็กน้อย ช่างลึกล้ำและลึกลับ
เพียงแค่เสี้ยวขณะ แมวขโมยน้อยก็เหมือนสัมผัสอะไรได้ มุมปากยกขึ้นเล็กน้อย จากนั้นก็หุบลงทันที
เทพโบราณโยวเฉวียนที่กำลังควบคุมการต่อสู้ของคู่เทพเซียนปีศาจอยู่เบื้องหน้าไม่ได้สังเกตเห็นจุดนี้
“พวกเจ้าสี่คนยืนดูละครอยู่หรือไร? รีบใช้วิชาเนตรเทพรวมเป็นหนึ่งเร็วเข้า!”
เทพโบราณโยวเฉวียนตวาดขึ้น
ในขณะเดียวกัน คู่เทพเซียนปีศาจที่กำลังต่อสู้ก็ตวาดขึ้นทันที พูดประโยคนั้นออกมาเหมือนกัน
สีหน้าของเทพโบราณเสวียนหมัวทั้งสี่ตกตะลึง
จ้าวเฟิงที่เพิ่งออกจากร่างของเทพโบราณเสวียนหมัวก็คิดไม่ถึงว่าจู่ๆ ทายาทเนตรสังสารวัฏจะออกคำสั่งเช่นนี้
แต่เพื่อไม่ให้ความสัมพันธ์ของเทพโบราณเสวียนหมัวกับตนเปิดเผยออกไป จ้าวเฟิงจึงทำได้เพียงสั่งให้พวกเทพโบราณเสวียนหมัวทั้งหมดทำตามคำพูดของเทพโบราณโยวเฉวียน
“ขอรับ!”
พวกเทพโบราณเสวียนหมัวรีบพยักหน้า
เสี้ยวขณะต่อมา พลังดั้งเดิมกลุ่มหนึ่งแแผ่กระจายออกมาจากในดวงตาของพวกเขา
“อะไรน่ะ?”
สีหน้าของเทพโบราณลั่วหลิงเปลี่ยนไปทันที สำหรับวิชาเนตรเทพรวมเป็นหนึ่ง นางเหมือนว่าจะเคยเจอมาก่อนเช่นกัน
เทพโบราณลั่วหลิงรู้ว่าเทพโบราณเสวียนหมัวทั้งสี่คนระดมกำลังตามคำสั่งจ้าวเฟิง แต่จ้าวเฟิงกลับอนุญาตให้พวกเขาทั้งหลายให้วิชาเนตรเทพรวมเป็นหนึ่งเสียอย่างนั้น
ตอนนี้เทพโบราณลั่วหลิงเกิดความคิดที่จะหลบหนีขึ้นมาแล้ว
หากเทพโบราณเสวียนหมัวทั้งสี่สำแดงเคล็ดวิชาลับนี้สำเร็จ นางคิดหนีก็หนีไม่รอดแล้ว
แต่ว่าเทพโบราณลั่วหลิงยังคงรอการเคลื่อนไหวจากจ้าวเฟิง
ในเมื่อเมื่อครู่จ้าวเฟิงพูดว่าเขาจะช่วยนาง
และเป้าหมายของจ้าวเฟิงก็ไม่ต่างจากนางสักเท่าไหร่ หากเสียแรงช่วยนี้ไป เป้าหมายของเขาก็ยากที่จะบรรลุได้
ทว่าตอนนี้พลังดั้งเดิมในดวงตาของเทพโบราณเสวียนหมัวทั้งสี่ลอยออกมาแล้ว
“ฮี่ๆ เทพโบราณลั่วหลิง ยอมโดนจับแต่โดยดีเสียเถอะ!”
คู่เทพเซียนปีศาจหัวเราะเหี้ยม
เหตุที่พวกเขาไม่อาจจัดการเทพโบราณลั่วหลิงได้ก็เป็นเพราะเทพโบราณลั่วหลิงใช้เสวียนอ้าวมิติ
แต่ถ้าพวกเทพโบราณเสวียนหมัวสำแดงวิชาเนตรเทพรวมเป็นหนึ่งก็จะสามารถควบคุมพลังเสวียนอ้าวมิติของนางได้
ในตอนที่พวกเทพโบราณเสวียนหมัวสำแดงวิชาเนตรเทพเจ้ารวมเป็นหนึ่งนี้เอง ไกลลิบด้านหลังพวกเขามีคลื่นมิติกลุ่มหนึ่งทะลักเข้ามา
“เทพโบราณลั่วหลิง ขอโทษด้วย ข้ามาช้าไปหน่อย!”
ร่างของจ้าวเฟิงพลันกระโดดออกมาจากความว่างเปล่า
บนหัวของเขาคลุมชุดคลุมสีขาว ปกปิดดวงตาและผมเอาไว้อย่างสมบูรณ์แบบ ส่วนร่างคลุมชุดคลุมมิติ ทำให้ดูลึกลับเป็นอย่างยิ่ง
“หึ!”
เทพโบราณลั่วหลิงทำได้เพียงแค่นเสียง ไม่พูดอะไรทั้งนั้น
หากจ้าวเฟิงลงมือช้าอีกสักเล็กน้อย นางจะเลือกหนีไป ทั้งยังจะพูดเรื่องของจ้าวเฟิงออกมาด้วย
“มีหน่วยสนับสนุนงั้นรึ!”
สีหน้าของคู่เทพเซียนปีศาจตกตะลึง
จุดที่จ้าวเฟิงปรากฏตัวขึ้นห่างจากที่นี่ค่อนข้างไกล เมื่อรวมกับวิชามิติที่ล้ำลึกและชุดคลุมมิติบนร่างนั่น
คู่เทพเซียนปีศาจและเทพโบราณโยวเฉวียนจึงมั่นใจว่าจ้าวเฟิงคือคนของแดนศักดิ์สิทธิ์มิติ
“ฝ่ามือครองสวรรค์!”
เสี้ยวขณะที่จ้าวเฟิงปรากฏกายก็โคจรเสวียนอ้าวมิติโจมตีพวกเทพโบราณเสวียนหมัวทั้งสี่คนทันที
ครืน!
แสงฝ่ามือเลือนรางขนาดมหึมาแหวกผ่านอากาศมาปรากฏอยู่ที่เบื้องหน้าพวกเทพโบราณเสวียนหมัวทันที
“แย่แล้ว!”
พวกเทพโบราณเสวียนหมัวพากันเผยสีหน้าตื่นกลัว
แต่พวกเขาก็หยุดวิชาเนตรเทพเจ้ารวมเป็นหนึ่งในทันที ทั้งยังโคจรกลวิชาป้องกันที่เหมาะสมมาลดอาการบาดเจ็บ
ครืน บึ้ม!
พวกเทพโบราณเสวียนหมัวทั้งสี่ถูกฝ่ามือของจ้าวเฟิงโจมตีจนร่างลอยกระเด็น กระอักเลือดสดออกมาติดๆ กัน ทำให้มองไปแล้วเหมือนถูกแรงสะท้อนกลับจากที่เคล็ดวิชาลับถูกขัดจังหวะกลางคัน
และคู่เทพเซียนปีศาจก็กำลังต่อสู้อย่างดุเดือด จึงสังเกตได้ไม่ละเอียด
“เนตรพิฆาตอัสนีเทวะ!”
นัยน์ตาซ้ายของจ้าวเฟิงทะลักคมมีดอัสนีสีขาววาววับนับไม่ถ้วนทะลวงผ่านไปในท้องฟ้า พุ่งไปยังเทพโบราณเสวียนหมัวทั้งสี่คน
แต่เดิมเนตรพิฆาตอัสนีเทวะจะอาศัยการเคลื่อนย้ายมิติ ปลดปล่อยการโจมตีออกจากในร่างของศัตรู เป็นการจู่โจมอย่างฉับพลัน
แต่เสี้ยวขณะนี้ จ้าวเฟิงเพียงแค่แสดงละครเท่านั้น ไม่ได้จะสังหารพวกเทพโบราณเสวียนหมัวจริงๆ ดังนั้นจึงปลดปล่อยออกมาจากดวงตาซ้ายแทน
“พลังอัสนีเทวะ คนคนนี้แข็งแกร่งเกินไป พวกเราถอย!”
เทพโบราณเสวียนหมัวร้องตกใจ หลบหนีไปก่อน
สามสี่คนที่เหลือออกห่างจากสนามต่อสู้ตามไปทันใด
“ไอ้พวกไร้ประโยชน์!”
คู่เทพเซียนปีศาจสบถด่าทันที
แต่พวกเขาไม่ได้สงสัยพวกเทพโบราณเสวียนหมัว
ก่อนอื่น พวกเทพโบราณเสวียนหมัวทั้งหมดสำแดงเคล็ดวิชาลับและถูกขัดจังหวะจากการลอบโจมตีของจ้าวเฟิง ทำให้ได้รับบาดเจ็บหนักในระดับหนึ่ง
สองคือวิชาดวงตาอัสนีเทวะที่จ้าวเฟิงสำแดงออกมาสร้างความบาดเจ็บได้สูงยิ่ง ทั้งยังมีพลังมิติ ไม่ธรรมดาเลยจริงๆ
ฟุ่บ ฟุ่บ!
เทพโบราณเสวียนหมัวทั้งสี่หนีหัวซุกหัวซุนจากการไล่สังหารของจ้าวเฟิง ตรงเข้าไปทางโถงลับ
เทพโบราณลั่วหลิงตกตะลึง จ้าวเฟิงวางแผนลวง ส่งลูกสมุนของตัวเองให้หนีตายไปยังโถงลับ
นางอดมองประเมินจ้าวเฟิงไม่ได้
ในเมื่อตอนแรกเริ่มจ้าวเฟิงล้วนซ่อนอยู่ในที่ลับตา เทพโบราณลั่วหลิงยังไม่เคยพบเจอหน้าเขาอย่างแท้จริง
“คนคนนี้มีชุดคลุมมิติด้วยงั้นรึ!”
หน้าตาของจ้าวเฟิงถูกปกปิดไว้ สายตาของเทพโบราณลั่วหลิงหยุดลงที่ชุดคลุมมิติ ในใจสั่นสะท้านเล็กน้อย
ชุดคลุมมิติคืออาวุธเทพระดับสุดยอดเชียวนะ เป็นอาวุธเทพที่ทายาทเนตรมิติต่างใฝ่ฝันอยากครอบครอง
นอกจากนั้นเทพโบราณลั่วหลิงยังนึกเรื่องหนึ่งขึ้นมาได้
ครั้งที่แล้วตอนที่มิติลับรกร้างเปิดออก เมื่อกองกำลังแดนศักดิ์สิทธิ์มิติกลับมาแล้วก็พูดกันว่าชุดคลุมมิติปรากฏขึ้นข้างในนั้น แต่ระหว่างการช่วงชิงพวกเขากลับแพ้ให้กับชายหนุ่มตาซ้ายลึกลับที่ไม่รู้ชื่อแซ่
“เทพโบราณลั่วหลิง ข้าช่วยเจ้าเอง!”
จ้าวเฟิงไม่ได้เข้าไปใกล้มากนัก ในเมื่อคนที่กำลังต่อสู้อยู่คือเทพโบราณขั้นแปดสุดยอด พลังของจ้าวเฟิงยังไม่เข้าขั้น
แต่ว่าเขาแค่ส่งผลกระทบต่อคู่เทพเซียนปีศาจเพียงเล็กน้อย เทพโบราณลั่วหลิงก็น่าจะพลิกสถานการณ์ได้แล้ว
“ฝ่ามือครองสวรรค์!”
จ้าวเฟิงโคจรเสวียนอ้าวมิติโดยพลัน ซัดฝ่ามือเลือนรางอันน่าหวาดกลัวออกไปหลายสาย
“แค่ขั้นเจ็ดสุดยอด แต่กลับกล้ามารบกวนสนามต่อสู้ของขั้นแปดสุดยอด ช่างไม่รู้จักกลัวเสียจริง!”
คู่เทพเซียนปีศาจหัวเราะเสียงเย็น
ร่างของพวกเขาเป็นกายวัฏสงสาร พวกเขากระทั่งสามารถเมินเฉยการโจมตีทั่วไปได้
เทพโบราณลั่วหลิงก็ปรายตามองจ้าวเฟิงแวบหนึ่งเช่นกัน
พลังฝึกตนของจ้าวเฟิงคือขั้นเจ็ดสุดยอด เป็นสิ่งที่นางคาดไม่ถึง
อย่างไรนางก็คิดไม่ถึงว่าเทพโบราณขั้นเจ็ดสุดยอดคนหนึ่งจะกล้าแฝงกายเข้ามาในหอมารสวรรค์ที่มีอันตรายต่างๆ นานา
ฟุ่บ ฟุ่บ ฟุ่บ!
แสงฝ่ามือที่จ้าวเฟิงซัดออกมาไม่แยแสระยะห่างของมิติ ตรงเข้าไปในสนามต่อสู้ทันที แล้วซัดมาอยู่เบื้องหน้าของคู่เทพเซียนปีศาจ
เพียงชั่วพริบตาเดียว คู่เทพเซียนปีศาจก็สัมผัสได้ถึงเสวียนอ้าวมิติที่แข็งแกร่ง
“เสวียนอ้าวมิติขั้นหก เสวียนอ้าวเวลาก็ไม่ด้อยเลย!”
คู่เทพเซียนปีศาจร้องออกมาอย่างตื่นตกใจ
ถึงแม้พลังฝึกตนของจ้าวเฟิงจะต่ำ แต่เสวียนอ้าวมิติกลับแข็งแกร่งเกินคาด
เทพโบราณลั่วหลิงก็ตกใจไปเล็กน้อย
ในฐานะที่เป็นผู้ครองเนตรมิติ มีเสวียนอ้าวมิติถึงขั้นเจ็ด เสวียนอ้าวเวลาถึงขั้นสี่เหมือนกับจ้าวเฟิง
ตอนนี้เทพโบราณลั่วหลิงคิดกระทั่งว่าจ้าวเฟิงเป็นคนของแดนศักดิ์สิทธิ์มิติจริงๆ อีกทั้งยังเป็นปีศาจประเภทที่แข็งแกร่งเป็นที่สุดอีกด้วย
“เขตแดนฟ้าดิน!”
เทพโบราณลั่งหลิงฉวยโอกาสลงมือ โคจรเขตแดนฟ้าดินร่วมกับเสวียนอ้าวมิติของจ้าวเฟิงเพื่อเพิ่มความแข็งแกร่งให้กับเคล็ดวิชา
ครืน ตูม ตูม!
ฝ่ามือครองสวรรค์ที่เลือนรางหลายสายโจมตีมาบนร่างของคู่เทพเซียนปีศาจทันที
เพราะพลังของเทพโบราณลั่วหลิงเพิ่มขึ้น พลังของฝ่ามือครองสวรรค์หลายสายของจ้าวเฟิงก็แข็งแกร่งอย่างที่ไม่เคยเป็นมาก่อน เสวียนอ้าวมิติซัดโดนคู่เทพเซียนปีศาจ ช่วยขัดขวางและก่อกวนพวกเขาในระดับหนึ่ง
“สะบั้นวิญญาณลวง!”
เทพโบราณลั่วหลิงฉวยโอกาสนี้โคจรดวงตาทั้งสองขึ้น
ดาบโค้งสีเงินในมือของนางส่องประกายแสงมายาเป็นชั้นๆ จันทร์เสี้ยวมหึมาแผ่ขยายออกมาจากด้านใน
ฟุ่บ ฟิ้ว ฟิ้ว!
เทพโบราณลั่วหลิงสะบัดเต็มแรง คมดาบโค้งใหญ่มหึมาราวกับจันทร์เสี้ยวกลางน้ำ พุ่งออกมาสอดประสาน แล้วพลันสลายหายไป
และในยามที่จันทร์เสี้ยวก่อตัวขึ้นอีกครั้งก็มาถึงตรงหน้าของคู่เทพเซียนปีศาจแล้ว
ฉัวะ ฉึก!
จันทร์เสี้ยวมายาดวงนั้นพุ่งทะลุผ่านเอวของคู่เทพเซียนปีศาจ ฟันพวกเขาขาดเป็นสองท่อน
“บัดซบ!”
คู่เทพเซียนปีศาจสบถเสียงต่ำ
ถึงแม้พวกเขาจะเป็นกายวัฏสงสาร ไม่ว่าจะเป็นบาดแผลอะไรล้วนสามารถฟื้นฟูได้อย่างรวดเร็ว แต่ร่างถูกฟันขาดเป็นสองท่อน พวกเขาทั้งสองก็ไม่อาจต่อสู้ได้ตามปกติแล้ว
……
หน้าโถงลับ ทหารองครักษ์หุ่นเชิดกลไกสองตัวสกัดกลุ่มเทพโบราณเสวียนหมัวเอาไว้เอาไว้
“ผู้อาวุโส เป็นพวกข้าเอง!”
เทพโบราณเสวียนหมัวร้องเรียกเสียงดัง
ภายในโถงลับ สีหน้าของเทพโบราณโยวเฉวียนดูหงุดหงิดเล็กน้อย
“ไอ้เจ้าพวกนี้ หนีมาถึงที่นี่เลยงั้นรึ!”
สมาชิกที่ดูแลภายในโถงลับส่ายหน้าเอ่ย
ที่นี่คือสถานที่ลับของหอมารสวรรค์ คนปกติไม่มีทางเข้าใกล้ได้ ยิ่งไม่ต้องพูดถึงเข้ามาข้างในเลย
“ให้พวกเขาเข้ามา!”
เทพโบราณโยวเฉวียนคำรามเสียงต่ำ
“ไม่รู้ว่าแดนศักดิ์สิทธิ์มิติยังมีคนอีกมากน้อยเท่าไหร่ที่แฝงตัวเข้ามา ตอนนี้กำลังคนที่นี่น้อยเกินไป บางทีพวกเขาอาจจะมีประโยชน์ได้บ้าง!”
เทพโบราณโยวเฉวียนเอ่ยเสริม
“ขอรับ!”
สมาชิกที่รักษาการณ์คนหนึ่งเปิดประตูใหญ่ของโถงลับออก
ฟิ้ว ฟิ้ว ฟิ้ว!
“ผู้อาวุโสสูงสุด!”
พวกเทพโบราณเสวียนหมัวต่างมีสภาพอ่อนล้า
หลังจากเข้าไปในนั้นแล้ว พวกเขาก็เบิกตากว้าง สำรวจรอบด้านอย่างอัศจรรย์ใจ
……
ส่วนด้านนอก จ้าวเฟิงที่กำลังช่วยเทพโบราณลั่วหลิงยกมุมปากขึ้นเล็กน้อย
“สำเร็จแล้ว!”
จ้าวเฟิงโคจรตาซ้ายเล็กน้อย
เสี้ยวขณะต่อมาเขาก็มองเห็นทุกสิ่งในโถงลับ
……………………………………………


[Go To Next Chapter]( ./186.md)