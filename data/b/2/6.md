##บทที่ 190: การออกมาของจ้าวเฟิง (1)
เกาะพรมแดนนภา
จ้าวเฟิงนั้นเป็นเพียงผู้เดียวที่หลงเหลืออยู่ในการทดสอบ มิมีผู้อื่นใดที่ได้มาถึงจุดนี้ในรอบพันปีที่ผ่านมา
	หลังจากสังเกตมหาสมุทรเถาวัลย์เป็นเวลานาน จ้าวเฟิงก็มั่นใจว่าเป่ยม่อได้ออกไปแล้ว เด็กหนุ่มถอดถอนอยู่ภายในใจ เด็กหนุ่มสกุลเป่ยนั้นเป็นคู่แข่งที่มีโชคชะตาและพลังอันแข็งแกร่ง ทว่ากลับต้องออกไปในลักษณะนี้
	ผู้ร้ายได้กลอกกลิ้งดวงตาของมันไปมาอย่างเยาะเย้ยพร้อมประกายความเจ้าเล่ห์
	“เอาล่ะ ครานี้ก็เชื่อฟังเสียบ้าง”
	จ้าวเฟิงเหลือบมองไปยังแมวขโมยตัวจ้อย เขาจินตนาการถึงสิ่งที่เป่ยม่อจะเอ่ยต่อเหล่าผู้อาวุโสได้เลย
	เด็กหนุ่มผู้นั้นอาจจะหยิ่งยโสและไร้อารมณ์ ทว่าเขาจะสามารถปล่อยวางได้หรือเมื่อถูกหลอกถึงเพียงนี้?
	เมี้ยว เมี้ยว!
	แมวขโมยผงกศีรษะของมัน สื่อว่ามันจะไม่สร้างปัญหาอีกต่อไป จากนั้นมันจึงอ้าปากหาวขณะที่นั่งอยู่บนไหล่ของจ้าวเฟิง
	ไม่กี่ชั่วโมงต่อมา
	จ้าวเฟิงกลับไปยังห้องสมบัติของปราสาท
	“เหลือเวลาน้อยกว่าสิบวันแล้ว”
	จ้าวเฟิงสำรวจทั่วทั้งห้องสมบัติ
	ความจริงนั้น มันยังคงมีอีกหลายที่ในเกาะพรมแดนนภาที่มีสมบัติและโชคชะตาอยู่ เช่นสวนที่เป่ยม่อและหอคอยที่หยางก่านได้เข้าไป
	ทว่าจ้าวเฟิงก็ยังเลือกที่แห่งนี้
	1. สิ่งของที่นี่ล้วนล้ำค่า
	2. ความเสี่ยงต่ำโดยให้ผลลัพธ์แน่นอน
	เมี้ยว เมี้ยว!
	ดวงตาสีดำของแมวขโมยตัวน้อยส่องประกายวาบขณะที่มันวิ่งไปรอบๆ ห้องสมบัติ
	ไม่ช้า
	จ้าวเฟิงยืนยันเป้าหมายใหม่ของเขา มันเป็นหินหยกแปลกๆ ที่มีรูปร่างหน้าตาธรรมดาชิ้นหนึ่ง ทว่าดวงตาซ้ายของเขาสามารถรับรู้ได้ถึงพลังภายในหินหยกนั้น มันทำให้เขารู้สึกสบายอย่างมาก
	เมี้ยว เมี้ยว!
	แมวขโมยตัวจ้อยโบกอุ้งเท้าของมันไปยังเหรียญโบราณที่มีแต่คราบสนิม ส่งสัญญาณให้จ้าวเฟิงลงมือ
	จ้าวเฟิงเค้นเสียง เหรียญโบราณพวกนั้นดูเป็นเพียงของสะสมธรรมดา แม้ว่าวัสดุที่ใช้ทำนั้นจะดูพิเศษ มันก็มิได้มีกลิ่นอายของพลัง
	เมี้ยว เมี้ยว! แมวตัวเล็กดูจะหงุดหงิดเล็กๆ ขณะที่มันโบกมือไปทางเหรียญอีกครั้ง ทำท่าทางว่าของมันนั้นสำคัญ
	“หยุดสร้างปัญหาให้ข้าได้แล้ว”
	จ้าวเฟิงมิสนใจที่จะฟังมัน และเริ่มใช้ฝ่ามือวายุอัสนี โจมตีตู้เก็บหินหยก
	แมวขโมยตัวน้อยผิดหวังและโกรธเคือง ทว่ามิอาจทำอันใดได้ เพราะเจ้าของของมัน ดูจะไม่ฟังมันแน่นอน
	เมี้ยว เมี้ยว!
	แมวตัวน้อยกระโดดไปเบื้องหน้าตู้ที่เก็บเหรียญโบราณอยู่ภายใน
	เปรี้ยง! เปรี้ยง!
	มันวาดกรงเล็บของมันและเริ่มโจมตีตู้นั้นอย่างต่อเนื่อง
	ดังนั้นแล้ว หนึ่งแมว หนึ่งมนุษย์จึงได้โจมตีเป้าหมายของพวกเขาตามลำดับ
	หากทั้งสองทำงานร่วมกัน มันย่อมมีประสิทธิภาพมากกว่า ทว่าทั้งสองกลับไม่มีท่าทีใดๆ ในการร่วมมือกัน
          ในเสี้ยวพริบตา เวลาหกเจ็ดวันก็ได้ผ่านพ้นไป
	แคร่กกก!
	จ้าวเฟิงเผยรอยยิ้มแห่งชัยชนะออกมาขณะที่เขาทำลายค่ายกล
	แมวขโมยตัวจ้อยใกล้ๆ นั้นกลับทำลายค่ายกลของมันไปได้เพียงราวๆ หกในสิบส่วน แต่แม้กระนั้นจ้าวเฟิงก็ยังคงประหลาดใจ
	คนผู้หนึ่งจำต้องมีพลังโจมตีเหนือกว่าระดับพลังของนภาที่สี่ หรือมิเช่นนั้นการฟื้นตัวของค่ายกลจะเหนือกว่าพลังโจมตี เด็กหนุ่มสำรวจหินหยกในมือของตน มันมิได้ดูพิเศษ ทว่าเมื่อเขานำมือของเขาไปวางไว้เหนือมัน กลิ่นอายสงบราบเรียบก็ได้แพร่กระจายไปทั่วร่างของเขา ราวกับว่าเขากำลังอาบอยู่ใต้แสงบริสุทธิ์
	ความเหนื่อยล้าและอาการบาดเจ็บของเขาเริ่มที่จะฟื้นฟูโดยไม่รู้ตัว
	“หินหยกนี้มีพลังในการรักษา!” จ้าวเฟิงอุทานออกมา
	ทว่าแมวขโมยตัวจ้อยใกล้ๆ กลับทำเพียงแสดงความเหยียดหยามออกมา
	เหลือเวลาเพียงสองสามวันก่อนที่การไล่ล่าครั้งต่อไปจะเริ่มต้นขึ้น
	เด็กหนุ่มตระกูลจ้าวถอนหายใจก่อนจะตัดสินใจช่วยเหลือแมว ประวัติของอีกฝ่ายนั้นลึกลับและดูจะมีความรู้ที่ไม่ธรรมดาติดตัวมาแต่กำเนิด สิ่งที่มันต้องการยืนกราน มิอาจเป็นธรรมดาได้
	เปรี้ยง! เพี๊ยะ! เปรี้ยง! เพี๊ยะ!
	หนึ่งแมว หนึ่งมนุษย์โจมตีค่ายกลที่ปกป้องเหรียญโบราณไว้ภายใน
	สองวันต่อมา
	ค่ายกลได้พังทลายลงพร้อมกับเสียง ‘แคร่ก’
	เอามันมา!
	จ้าวเฟิงพุ่งออกไปและเอื้อมมือไปยังเหรียญ
	เมี้ยว เมี้ยว!
	แมวขโมยตัวจ้อยนั้นกระทั่งรวดเร็วกว่าและพุ่งพรวดไปเบื้องหน้า โดยยอมเสี่ยงที่จะได้รับบาดเจ็บโดยจ้าวเฟิง แม้ว่าเด็กหนุ่มจะคาดการณ์เรื่องเช่นนี้ไว้แล้ว เขาก็มิได้ทำสิ่งใดเพราะเขากลัวว่าจะทำอันตรายให้แก่ลูกแมวตัวน้อย
	แมวขโมยตัวจ้อยมองไปยังจ้าวเฟิงอย่างคุมเชิง ทว่ายังคงไม่รู้สึกปลอดภัยและกลืนกินเหรียญเหล่านั้นลงท้องไป
	เด็กหนุ่มเหลือกตา แมวขโมยตัวจ้อยนี้ไม่ได้ขี้เหนียวธรรมดาแล้ว
	เขานั้นเพียงสงสัยว่าเหรียญนั้นเป็นเช่นไร เขาได้ตรวจสอบมันด้วยดวงตาซ้ายของเขา และนอกเสียจากว่ามันทำขึ้นจากวัสดุพิเศษ มันก็มิมีสิ่งอื่นใดอีก
	จ้าวเฟิงไม่ได้ใช้เวลาไปกับปัญหาเหล่านี้มากมาย เพราะเขาต้องเตรียมตัวสำหรับการไล่ล่ารอบต่อไป เด็หนุ่มคำนวณว่ามันจะมีสัตว์อสูรโลหะทมิฬสามถึงสี่ตัวในรอบถัดไปพร้อมกับความเร็วในระดับนภาที่ห้า
	เขาจะเผชิญหน้ากับมันได้เยี่ยงไร?
	ราชาสัตว์อสูรธรรมดานั้นไร้ประโยชน์ สัตว์อสูรโลหะทมิฬนั้นถูกจำกัดเพียงความเร็ว พวกมันอาจจะกระทั่งมีพลังเหนือกว่าราชาสัตว์อสูรในด้านของการโจมตีและป้องกัน
	มันแทบจะไม่มีสิ่งมีชีวิตใดที่สามารถเผชิญหน้ากับสัตว์อสูรโลหะทมิฬสี่ตัวพร้อมกันได้
	“ดูเหมือนจะมีเพียง ‘ราชาเถาวัลย์’ และ ‘สัตว์ประหลาดภูเขา’ ที่จะสามารถรับมือกับพวกมันได้” จ้าวเฟิงพึมพำ
	สัตว์อสูรโลหะทมิฬสามสี่ตัวนั้นน่าพรั่นพรึงจนเกินไป นอกเสียจากสิ่งมีชีวิตต้องห้ามไม่กี่ตัวในเกาะพรมแดนนภาแล้วก็มิมีสิ่งใดที่จะสามารถหยุดพวกมันได้อีก
	คราแรกจ้าวเฟิงไปยังมหาสมุทรเถาวัลย์และสังเกตมันอีกครั้ง แม้ว่ามหาสมุทรเถาวัลย์จะดูสงบ เด็กหนุ่มก็ยังรับรู้ได้ถึงการคุกคามเล็กๆ จากมัน
	เมี้ยว เมี้ยว!
	แมวขโมยตัวจ้อยส่ายศีรษะ สื่อว่าเด็กหนุ่มไม่ควรลอง
	“ข้าจะเชื่อเจ้าครั้งหนึ่ง”
	จ้าวเฟิงหมุนตัวกลับและจากไปพร้อมกับแมว เสี้ยววินาทีที่ทั้งสองทำเช่นนั้น คลื่นรุนแรงก็ได้เริ่มปรากฏขึ้นที่มหาสมุทร เสียงหวีดหวิวดังก้องอย่างแผ่วเบาอย่างน่าสะพรึง
	ไม่กี่ชั่วยามต่อมา
	เด็กหนุ่มได้มาถึงหน้าภูเขาลูกหนึ่ง
	เมี้ยว เมี้ยว!
	แมวขโมยตัวจ้อยจมลงในห้วงความคิดขณะที่มันมองไปยังภูเขาเบื้องหน้าพวกเขา จ้าวเฟิงรู้สึกประทับใจในความรู้ของแมวตัวนี้เล็กๆ
	เขาเคลือบแคลงว่าแมวตัวนี้จะเป็นสิ่งมีชีวิตชนิดใหม่ อันมีข้อสังเกตสองข้อ
	1. แมวนั้นเป็นสัตว์เลี้ยงลูกด้วยนม และไม่มีสัตว์เลี้ยงลูกด้วยนมชนิดใดฟักจากไข่
	2. แม้ว่าแมวนี้จะเพิ่งเกิด มันก็ไม่มีทางที่มันจะมีความรู้เพียงนี้ ซ้ำยังกลืนกินของวิเศษ ประหนึ่งขนมขบเคี้ยว

	…

	เวลาผ่านพ้นไปอย่างรวดเร็ว
	การไล่ล่าครั้งที่สามกำลังจะเริ่มต้นขึ้น
	ทันใดนั้น ความกดดันที่คุ้นเคย ก็พลันปรากฏขึ้นรอบกายเขา
	วิ้ง! วิ้ง! วิ้ง! วิ้ง!
	สี่ด้านของจ้าวเฟิง ปรากฏประตูสี่บานส่องประกายขึ้น พร้อมกับที่ร่างใหญ่โตร่างหนึ่งปรากฏขึ้นจากแต่ละประตู
	ในเสี้ยววินาทีนั้น กลิ่นอายของขอบเขตจิตวิญญาณที่แท้จริงก็ได้พุ่งออกมา มันเพียงพอที่จะทำให้ผู้ฝึกตนทั่วไปในขอบเขตก่อกำเนิดปราณกระอักโลหิต
	จ้าวเฟิงโคจรพลังแห่งสายเลือดของเขาจนถึงขีดสุด และยังเตรียมพร้อมผ้าคลุมเงาหยินของเขาให้พร้อม
	สัตว์อสูรโลหะทมิฬทั้งสี่ล้วนมีความเร็วเทียบเท่ากับนภาที่ห้าแห่งขอบเขตก่อกำเนิดปราณ ขณะที่พวกมันกระโจนเข้าโจมตีเด็กหนุ่มตระกูลจ้าว พลังที่รวมกันของสิ่งมีชีวิตทั้งสี่ในขอบเขตจิตวิญญาณที่แท้จริงนั้นเพียงพอที่จะทำลายภูเขาเล็กๆ ลูกหนึ่ง
	ฟุ่บ
	ร่างเงาของจ้าวเฟิงกระโจนขึ้นสู่อากาศ ลากยาวเป็นแสงสีโลหิต
	ในเสี้ยววินาที ปราณแท้รวมทั้งพลังแห่งสายเลือดของเขาก็ได้ระเบิดออก ใช้พลังของผ้าคุลมเงาหยิน ควาเร็วของเขากระทั่งเหนือกว่านภาที่หก
	แม้ว่ามันจะเป็นเพียงเสี้ยววินาที สิ่งที่ต้องจ่ายไปนั้นหนักหน่วงยิ่ง หนึ่งในห้าของพลังแห่งสายเลือดของเขาได้ถูกใช้ไป
	ครืนโครม
	เบื้องล่างเขา ภูเขาได้สั่นสะท้านพร้อมกับที่ฝุ่นได้ฟุ้งกระจายครอบคลุมรัศมีหนึ่งลี้
	มันยากที่จะจินตนาการได้ว่าการโจมตีของขอบเขตจิตวิญญาณที่แท้จริงทั้งสี่นั้นทรงพลังเพียงใด มันแทบทำลายป้อมปราสาทเล็กๆ ได้ทั้งหลัง
	แผนได้ผล
	หัวใจของจ้าวเฟิงผ่อนคลายลง เขาต้องการใชัพลังโจมตีพร้อมกันของสัตว์อสูรทั้งสี่ ในการสั่นคลอนสัตว์ประหลาดภูเขาเบื้องล่าง
	ในยามนี้ เขาได้พุ่งออกไปเบื้องหน้าด้วยความเร็วทั้งหมดพร้อมกับนำคันศรโหลวฮัวออกมา
	ฟุ่บ ฟุ่บ ฟุ่บ
	ลูกธนูน้ำแข็งแปดดอกพุ่งผ่านอากาศ สองดอกระเบิดออกที่ร่างของสัตว์อสูรแต่ล่ะตัว แม้ว่ามันจะไม่สามารถผนึกพวกมันได้ มันก็ยังคงสามารถที่จะทำให้พวกมันเชื่องช้าลงได้เล็กน้อย
	ในครานี้ จ้าวเฟิงได้อยู่สูงขึ้นไปบนอากาศกว่าร้อยเมตรขณะที่เขามองไปยังพื้นที่ที่ถูกครอบคลุมด้วยฝุ่นผงเบื้องล่าง
	กรรรร
	เสียงคำรามหนักหน่วงดังขึ้นจากในภูเขานั้น
	เสียงนั้นราวกับระฆัง มันได้สั่นสะท้านสรวงสวรรค์ ทำลายพื้นดิน มันกระทั่งมีสายฟ้าจำนวนหนึ่งแล่นวูบผ่านท้องฟ้า
	“โอ้ สวรรค์!”
	หัวใจของจ้าวเฟิงสั่นสะท้าน พลังเยี่ยงนี้คืออันใดกัน? เพียงแค่เสียงจากการตื่นของมันก็ได้ทำให้สวรรค์ต้องสั่นสะเทือนแล้ว
	จากนั้น ภาพที่น่าพรั่นพรึงเสียยิ่งกว่าก็ได้ปรากฏขึ้น
	ฝุ่นผงที่ฟุ้งกระจายในระยะหลายลี้ได้ถูกดึงลงด้วยแรงไม่ทราบที่มาประการหนึ่ง
	ในเสี้ยวพริบตา ฝุ่นผงได้จางหายไป
	มันคือวิชาอันใดกัน? เพียงความคิดหนึ่งก็ทำให้ฝุ่นผงในระยะหลายลี้ร่วงหล่นลงสู่พื้น
	ครืน ครืนนน
	ภูเขาเบื้องล่างสั่นสะท้านราวกับบางสิ่งกำลังตื่นขึ้น มันอาจเป็น ‘สัตว์ประหลาดภูเขา’ ที่จ้าวเฟิงกำลังคิดถึง
	ตึง! ตึง! ตึง! ตึง!
	สัตว์อสูรโลหะทมิฬทั้งสี่ร่วงหล่นลงสู่พื้นและไม่ขยับเคลื่อนไหวอีก
	“อันใดกัน!!? กระทั่งผู้ที่อยู่ในขอบเขตจิตวิญญาณที่แท้จริงก็มิอาจกระทำอันใดได้”
	เด็กหนุ่มสูดลมหายใจเย็นเยียบ
	แคร่ก! แคร่กกก
	ร่างของสัตว์อสูรโลหะทมิฬทั้งสี่แตกสลายลงในพริบตา
	จ้าวเฟิงใช้พลังทั้งหมดของเขาจนถึงขีดสุดและพุ่งทะยานผ่านท้องนภาอย่างต่อเนื่อง
	เมี้ยว เมี้ยว!
	แมวขโมยตัวจ้อยปีนเข้าไปภายในกำไลมิติของเขา
	ตูมมมม!
	แรงดึงอันน่าสะพรึงกลัวได้ครอบคลุมร่างของจ้าวเฟิงเข้าไป
	พรวด!
	เด็กหนุ่มพลันกระอักเลือด รู้สึกราวกับว่าทั่วทั้งร่างกำลังจะระเบิดออก เขาสามารถจินตนาการถึงจุดจบของเขาได้ว่ามันคงจะเหมือนกับสัตว์อสูรโลหะทมิฬพวกนั้น แม้ว่าเขาจะอยู่ห่างจากสัตว์ประหลาดภูเขาอย่างมาก และพลังของมันถูกลดทอนลงไปจนเหลือเพียงหนึ่งในสิบส่วน ก็ยังมิอาจต้านทาน
	ในสถานการณ์เข้าตาจน จ้าวเฟิงได้โคจรทุกสิ่งภายในร่างของเขาจนเข้าถึงขีดจำกัด ปราณแท้ พลังแห่งสายเลือด และแสงสีครามในสมองของเขา ทว่าภายใต้พลังอันเป็นที่สุด ไม่มีสิ่งใดที่สามารถหยุดยั้งมันได้
	ทันใดนั้น
	เด็กหนุ่มดูราวกับได้รับสำนึกรู้บางอย่าง
	ไม่ว่าคนผู้หนึ่งจะฉลาดเจ้าเล่ห์เพียงใด มันก็ยังคงมีขีดจำกัดเมื่ออยู่ต่อหน้าพลังอันเป็นที่สุด
	วิ้ง!
	ตรายอดนภาภายในร่างของเขาพลันเคลื่อนไหว แสงสีเขียวใสได้กลืนกินร่างของเด็กหนุ่มไป
	ฟุ่บ!
	ผู้เข้าร่วมการทดสอบคนสุดท้ายได้หายไปจากเกาะพรมแดนนภา
	ภูเขาก่อนหน้าบัดนี้ได้มีรูปร่างของสัตว์อสูรที่สูงกว่าร้อยหลา ประดุจมนุษย์ยักษ์ ผู้ให้กำเนิดฟ้าดิน
	“เป็นสายเลือดโบราณที่บริสุทธิ์อันใดเช่นนี้... และแมวนั่น มัน...”
	ดวงตาสีทองของสัตว์อสูรภูเขาส่องประกายวูบ
	ครู่ต่อมา
	มันถอดถอนใจอย่างลึกล้ำ ทำให้เมฆาสั่นสะท้าน ก่อนที่มันจะหลอมรวมเข้ากับพื้นดินอีกครั้ง...
	จ้าวเฟิงปรากฏขึ้นภายในมิติสีขาวสว่างจ้าแห่งหนึ่ง เมื่อเพ่งสายตาของเขา เด็กหนุ่มก็ตระหนักได้ว่าสถานที่แห่งนี้ได้ถูกสร้างขึ้นด้วยผลึกเริ่มต้นพิเศษสีขาว
	ฟุ่บ ฟุ่บ!
	“ตรายอดนภา” รวมทั้ง “ผนึกสายฟ้ายอดนภา” ได้ปรากฏขึ้นและลอยขึ้นไปเหนือศีรษะของเขา

	“คะแนนการผ่านการทดสอบ: 720
	คะแนนความสามารถ: 1350
	ตราผนึกสายฟ้ายอดนภาให้คะแนนพิเศษแก่เจ้าเพิ่ม 500 แต้ม
	คะแนนรวม: 2570
	ผู้เข้าร่วม คะแนนของเจ้าได้เกินหนึ่งพัน และเจ้าจะได้รับการดูแลที่ดีที่สุดจากตำหนักยอดนภา”

	เสียงเสียงหนึ่งดังขึ้นในศีรษะของเด็กหนุ่ม


[Go To Next Chapter]( ./7.md)