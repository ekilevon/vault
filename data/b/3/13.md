##บทที่ 234: ผู้ใดคือราชา (1)
ศิษย์ที่เข้าร่วมที่เหลือล้วนไม่อาจหายใจจากแรงกดดันจากร่างของทั้งสามอัจฉริยะ 
 	ความรู้สึกกดดันแบบนี้มันมิใช่เพียงเรื่องของความแข็งแกร่ง ทว่าเป็นแรงกดดันจากที่เกิดขึ้นจากธรรมชาติของผู้ที่อ่อนแอกว่า
	ชางหยูเยว่ หลินทง และจ้าวเฟิง
	สามยอดอัจฉริยะได้กลายเป็นสามตัวเต็ง
	ในยามนี้ 
	พวกเขาได้ยอมรับถึงความแข็งแกร่งของแต่ล่ะคน และรับรู้ว่าพวกเขาคือคู่ต่อสู้ที่แท้จริงแก่กันและกัน
	“ชางหยูเยว่ เดิมข้าคิดว่าเจ้าจะเป็นคู่ต่อสู้เพียงคนเดียวของข้าในงานพันธมิตรนี้ มิคาดว่าจะมีอีกหนึ่งคนปรากฏขึ้น”
	หลินทงยืนมือไพล่หลัง ดวงตาสีดำทมิฬจับจ้องไปยังเด็กหนุ่มตระกูลจ้าว
	เขาไม่ได้เอ่ยสิ่งใด ทว่าเสียงของเขาได้ดังขึ้นในหูของทั้งสามคนผ่านพลังจิต
	ชางหยูเยว่ยืนถือดาบสีเขียวของนางไว้ราวกับเทพธิดา 
	ดวงตาเริ่มที่จะสำรวจใครบางคนเป็นครั้งแรก
	ชางหยูเยว่และหลินทงเข้าใจกันค่อนข้างดี และคู่ต่อสู้คนใหม่นี้เป็นคนที่พวกเขาทั้งสองต้องทำความเข้าใจ
 	เขาทั้งสองยังไม่รู้ตื้นลึกหนาบางของเด็กหนุ่มผู้นี้
	จ้าวเฟิงยืนอย่างเยือกเย็น เรือนผมงดงามทว่าดูชั่วร้ายเล็กๆ ของเขาพลิ้วไหวไปตามสายลม 
	ภาพนั้นได้ทำให้หัวใจของสตรีหลายคนสั่นสะท้าน
	แม้ว่าจ้าวเฟิงจะไม่ได้หล่อเหลามากนัก แต่ใบหน้าและลักษณะก็ดูแล้วไม่เบื่อ ความสามารถของเขาก็ไม่ได้ย่ำแย่ ทั้งดวงตายังดูลึกล้ำจนไม่อาจหาก้นบึ้งได้
	เรือนผมสีเขียวครามบริสุทธิ์ขอเขากระทั่งทำให้สตรีรู้สึกริษยา ส่งผลให้ภาพลักษณ์ของเขาดูชั่วร้ายเล็กๆ
	“แม้ว่าคู่ต่อสู้ของข้าจะแข็งแกร่ง แต่การประลองครั้งนี้ข้าจะต้องเป็นอันดับหนึ่งให้ได้”
	ดวงตาของจ้าวเฟิงแหลมคม จิตต่อสู้ที่มองไม่เห็นได้ไหลบ่าออกจากร่างกายของเขา 
	ในงานพันธมิตร เขาได้สร้างปาฏิหาริย์ขึ้นครั้งแล้วครั้งเล่า และได้เหยียบย่างสู่ยอดหอคอยในที่สุด 
	ทว่าจิตสังหารที่หลบซ่อนอยู่ในเงามืดได้รุนแรงขึ้นกว่าเก่าหลายเท่าตัวนัก
	จิตสังหารนี้ไม่ได้มาจากเพียงผู้อาวุโสหยุนไห่เพียงคนเดียว
	อัจฉริยะที่มาจากสำนักที่อ่อนแอเช่นสำนักจันทร์สลายย่อมทำให้สำนักอื่นรู้สึกริษยาและเกิดความต้องการชั่วร้าย
	ทว่า
	จ้าวเฟิงไม่ใช่ทารกอีกต่อไป ปีกของเขาได้งอกออกมาแล้ว เส้นทางแห่งความสำเร็จได้ปรากฏขึ้นตั้งแต่แรกแล้ว
	นอกจากนั้น ไม่ว่าจะเป็นอัจฉริยะที่แท้จริงคนใดก็ล้วนแล้วแต่ต้องเผชิญหน้าต่อความริษยาและความต้องการเอาชีวิตทั้งสิ้น
	ทั้งชางหยุเยว่และหลินทงต่างก็เผชิญหน้ากับปัญหาจำนวนนับไม่ถ้วน มันเป็นเส้นทางที่พวกเขาต้องข้ามผ่าน
	“ให้พายุนั้นรุนแรงขึ้นกว่าแต่ก่อนเถอะหากข้าได้ครองอันดับหนึ่งและได้รับยา ข้าจะสามารถเข้าสู่นภาที่เจ็ดได้ในทันที”
	จ้าวเฟิงตัดสินใจที่จะทุ่มสุดตัว
	ในฐานะของอัจฉริยะที่ไร้ที่ติ ทั้งชางหยูเยว่และหลินทงไม่มีวี่แววของการยอมแพ้ 
	ความแข็งแกร่งของพวกเขาจะสามารถเพิ่มขึ้นอย่างก้าวกระโดดได้หากพวกเขาสามารถได้ครอบครองยาปลดวิญญาณ ทั้งพวกเขายังจะมีโอกาสที่จะเข้าสู่ขอบเขตจิตวิญญาณที่แท้จริงภายในเวลาเพียงหนึ่งหรือสองปี
	“อัจฉริยะเหล่านี้ได้รับโอกาสในการเข้าไปยังป่าเมฆาคล้อย งานพันธมิตรนี้อาจเป็นโอกาสให้พวกเขาเปลี่ยนจากอสรพิษเป็นมังกร”
	เหล่ายอดฝีมือจากสำนักดาบเมฆาที่อยู่ในขอบเขตจิตวิญญาณที่แท้จริงพูดคุยและถอดถอนใจ
	อัจฉริยะเช่นชางหยูเยว่ หลินทง และจ้าวเฟิงหากปรากฏขึ้นเพียงหนึ่งคนในรอบหลายร้อยปีก็นับว่าไม่เลวแล้ว
	ทว่าในครานี้ ทั้งสามได้ปรากฏขึ้นพร้อมกัน โชคลาภของพวกเขามีมากมายเพียงใดกัน
	ด้านแคว้นมังกรโลหะ
	“ดูเหมือนว่าสิบสามแคว้นจะยังคงมีโชคลาภหลงเหลืออยู่บ้าง บางทีมันอาจมาจากยุคสมัยที่รุ่งโรจน์ของพวกเขา”
	สตรีสูงศักดิ์สวมใส่หน้ากากสีเงินแย้มยิ้มบางเบา
	ในเวลาเดียวกัน 
	การตอบสนองของเหล่าระดับสูงของทั้งสิบสามสำนักนั้นแตกต่างกันออกไป มันมีเสียงถอดถอนใจ ความริษยา และความไม่เต็มใจ...
	ทว่าพวกเขาทั้งหมดล้วนเข้าใจสิ่งหนึ่ง 
	ผู้ชนะจะถูกตัดสินจากสามคนนี้
	ด้านสำนักจันทร์สลาย
	“ข้ามิคิดเลยว่าเฟิงเอ๋อร์จะมาถึงจุดนี้ได้” 
ผู้อาวุโสหนึ่งถอดถอนใจ
	เขาได้พึงพอใจแล้วกับการที่จ้าวเฟิงสามารถเข้าสู่รอบสุดท้ายและกลายเป็นหนึ่งในสี่ดาราได้
	ทว่าบัดนี้ จ้าวเฟิง ชางหยูเยว่ และหลินทงได้กลายเป็นสามตัวเต็งที่ได้แข่งขันกันเพื่อเป็นราชาแห่งดารา
	เมื่อมองไปยังทั้งสาม โชคลาภได้ถูกมอบให้แก่พวกเขาแล้ว ดวงตาของสวี๋จึเสวี๋ยนและอ้าวเยว่เทียนกลับกลายเป็นหม่นหมอง หมัดกำแน่นด้วยความไม่ยินยอม
	พวกเขาไม่คาดคิดว่าจ้าวเฟิงจะสามารถไปได้สูงเพียงนั้น
	เด็กหนุ่มผู้นั้นไม่ใช่ม้ามืด ทว่าเป็นมังกรที่เฝ้ารอวันที่จะโผทะยานออกไป
	ลานประลองสุดท้าย
	การประลองยังคงดำเนินต่อไป อัจฉริยะที่เหลือทั้งสิบสองคนเข้าประลองกัน
	หากผู้ใดชนะทั้งหมด 11 ครั้ง คนผู้นั้นย่อมกลายเป็นอันดับหนึ่งโดยไม่ต้องสงสัย
	ครั้งวันต่อมา
	การประลองรอบต่อไปได้เริ่มต้นขึ้น
	ชางหยูเยว่ หลินทง และจ้าวเฟิงได้แสดงความแข็งแกร่งของพวกเขาออกมาอีกครั้ง เอาชนะคู่ต่อสู้ในเสี้ยววินาที
	คู่ต่อสู้ของจ้าวเฟิงในรอบนี้คือเป่ยม่อ
	คลื่นวารีสีทมิฬได้ปรากฏขึ้นเป็นม่านป้องกันรอบกายเด็กหนุ่มตระกูลเป่ย
	จ้าวเฟิงหยิบคันศรหลัวซุยออกมาโดยไร้ซึ่งคำพูดใด โลหิตสีเขียวครามได้ปรากฏขึ้นจางๆ ศรหลัวซุยที่มีความเร็วเหนือเสียงได้พุ่งออกไปและเคลื่อนไหวอย่างลึกล้ำ
	หัวใจของเป่ยม่อสั่นสะท้าน ลูกธนูในสายตาของเขาได้กลายเป็นก้อนกระแสไฟฟ้า 
	เด็กหนุ่มรู้สึกราวกับว่าตัวเขาได้ตกลงสู่นรกไร้ก้นบึ้ง หิมะและน้ำแข็งรอบกายคำรามลั่น
	หากเขาเหม่อลอยไปแม้เพียงครึ่งวินาที ลูกธนูที่มีความเร็วเหนือเสียงก็สามารถตัดสินผู้ชนะได้
	ฉึก!
	ลูกศรได้เฉี่ยวผ่านหัวไหล่ของเป่ยม่อ แช่เข็งร่างของเขา ในเวลาเดียวกัน ความรู้สึกชาหนึบก็ได้แผ่ซ่านไปทั่วร่าง
	“ศรพลังจิต...”
	เป่ยม่อแย้มยิ้มขมขื่น
	เขาต้องยอมรับว่าเขาไม่อาจต่อต้านศรดอกนั้นได้แม้แต่น้อย
	อย่างแรก เขาไม่อาจเมินเฉยต่อการโจมตีพลังจิตของจ้าวเฟิงได้
 	อย่างที่สอง ความเร็วของธนูดอกนั้นนับว่าน่าสะพรึงหลังจากที่ได้มรดกอัสนีกับพลังสายเลือดหลอมรวมเข้าไป
	ศรนี้สามารถทะลวงผ่านการป้องกันของผู้ฝึกตนในนภาที่เจ็ดแห่งขอบเขตก่อกำเนิดปราณได้
	การเคลื่อนไหวอันไร้ขีดจำกัด ธนูและศร เคล็ดพลังจิต และพลังสายฟ้าของอีกฝ่ายได้ทำให้เขารู้สึกจนใจ 
	หลังจากประลองอีกสี่ห้าครั้ง ชางหยูเยว่ หลินทง และจ้าวเฟิง สามราชาดาราก็ยังคงไร้พ่าย
	นอกเสียจากพวกเขาจะเผชิญหน้ากันเอง
	ทั้งมันยังเป็นเวลาที่เหล่าผู้ชมเฝ้ารอ 
	การประลองมีทั้งหมดสิบเอ็ดรอบ ต่อให้เป็นหนึ่งดาราก็ไม่อาจที่จะหลบเลี่ยงการเผชิญหน้ากันเองได้
	ในที่สุด 
	ในรอบที่หก สองดาราก็ได้เผชิญหน้ากัน
	“ชางหยูเยว่ ปะทะ หลินทง”
	ในวินาทีที่เสียงของผู้ตัดสินสิ้นสุดลง ฝูงชนก็ต่างตื่นเต้น
	พลังของชางหยูเยว่และหลินทงได้ฝังลึกอยู่ในใจของพวกเขา ทั้งสองคือคนที่เอาชนะคู่ต่อสู้ในเสี้ยววินาที
	ชางหยูเยว่คือยอดดาราที่ได้บดขยี้อัจฉริยะแห่งสิบสามสำนักลงภายใต้ฝ่าเท้าของนาง
	เหล่าผู้ที่อยู่ในรุ่นเดียวกับนางล้วนเศร้าสร้อย บุรุษเหล่านี้ล้วนพ่ายแพ้ให้แก่สตรีผู้หนึ่ง และต้องแหงนหน้ามองนาง
	ในยามนี้ คู่ต่อสู้ของชางหยูเยว่เองก็แข็งแกร่งยิ่งนัก 
	ตั้งแต่เริ่มจนบัดนี้ ไม่มีผู้ใดสามารถป้องกันเนตรลบสวรรค์ของหลินทงได้
	เขาลำบากเพียงการมองครั้งหนึ่งเพื่อเอาชนะคู่ต่อสู้
	พลังของชางหยูเยว่สามารถมองเห็นได้ด้วยตา ทว่ามิใช่กับหลินทง มันเป็นเรื่องยากนักที่จะป้องกันการโจมตีของเขา
	“เริ่ม”
	ผู้ตัดสินในขอบเขตจิตวิญญาณที่แท้จริงโบกมือ
	เช้ง!
	วินาทีที่สิ้นคำ เสียงของดาบและประกาศแสงก็ได้ครอบคลุมลานประลอง
	ทว่าในเวลาเดียวกัน เนตรลบสวรรค์ของหลินทงเองก็ได้ลืมตาตื่นขึ้นแล้ว
	ในดวงตาราวนรกลึกล้ำของหลินทงได้ปรากฏจุดสีแดงขึ้น
	พลังลึกลับที่มองไม่เห็นได้ไหล่บ่าไปทุกแห่ง ไม่มีผู้ใดที่สามารถป้องกันมันได้
	ดาบของชางหยูเยว่ถูกชักออกมาเพียงครึ่งหนึ่งก่อนจะชะงักค้างอยู่กลางอากาศ
	มันหมายความว่าความจริงแล้วนั้นการโจมตีพลังจิตนั้นรวดเร็วกว่าการโจมตีทางกายภาพ อย่างน้อยหากทั้งสองมีพลังฝึกตนในระดับเดียวกัน
	ในยามนี้ ทุกคนเพ่งสายตาจับจ้องไปยังลานประลอง
	การปะทะของสองดารานั้นง่ายดายยิ่ง
	ไม่แน่ว่าในหนึ่งวินาที หรือหนึ่งกระบวนท่าก็สามารถตัดสินผู้ชนะได้
	คนจากสำนักดาบเมฆาและวิหารโบราณล้วนจับจ้องไปยังลานประลองอย่างตั้งใจ
	สองสำนักนี้ครอบครองอันดับหนึ่งและสองของสำนักที่ทรงพลังที่สุดในสิบสามสำนักตามลำดับ
	ศิษย์ของพวกเขาล้วนเป็นยอดฝีมือแนวหน้าในงานพันธมิตร 
	ทว่าสถานการณ์ของชางหยูเยว่ดูไม่ดีนักเมื่อการโจมตีของหลินทงได้ไปถึงเร็วกว่าหนึ่งก้าว
	คิ้วของชางหยูเยว่มุ่นเข้าหากันเล็กน้อยขณะที่นางดิ้นรน ทว่านางยังคงตอบโต้
	ดาบสีเขียวในมือของนางสั่นสะท้านเล็กๆ
	แสงสีดำแดงปรากฏขึ้นบนร่างของหลินทงพร้อมกับที่มันต่อต้านดาบของชางหยูเยว่
	แม้ว่าดาบของอีกฝ่ายนั้นจะหยุดอยู่กลางอากาศ การตอบโต้ตามสัญชาตญาณก็ได้ทำให้นางเหวี่ยงมันลงไปยังคู่ต่อสู้ แม้ว่าพลังของมันจะลดลงอย่างมาก
	ทว่าแม้กระนั้น รอยแผลลึกรอยหนึ่งก็ยังปรากฏขึ้นบนหัวไหล่ของหลินทง ทำให้เด็กหนุ่มต้องครางออกมาเล็กๆ นางจึงฉวยเอาช่องว่างนั้นเอาไว้
	ดวงตาของชางหยูเยว่พลันส่องประกายวาบพร้อมกับที่นางชักดาบออกอีกครั้ง
	“ไม่ดีแล้ว!”
	สีหน้าของเหล่าคนรุ่นเก่าจากวิหารโบราณแปรเปลี่ยนไป
	พลังโจมตีของชางหยูเยว่นั้นเหนือกว่าอัจฉริยะทุกคนที่อยู่ที่นี่ มันเป็นสิ่งที่ไร้ซึ่งข้อโต้แย้ง
	กระทั่งจ้าวเฟิงและหลินทงก็ยังต้องยอมรับในจุดนี้
	พลังของชางหยูเยว่นั้นไม่อาจคำนวณได้ 
	นางไม่ได้มีพลังสายเลือด ทว่ายังคงมาถึงระดับนี้ได้ มันได้แสดงให้เห็นถึงความทรงพลังของดาบของนาง
	หลินทงสูดลมหายใจลึก สะบัดผ้าคลุมสีดำพร้อมกับที่แสงสีแดงของเนตรลบสวรรค์ของเขาได้สว่างจ้ามากขึ้น ดูล่อลวงกว่าเก่า
	แสงในดวงตาของชางหยูเยว่มืดหม่นลงอีกครั้ง พลังน่าพรั่นพรึงที่ควบรวมกันที่ดาบของนางได้ค่อยๆ จางหายไปพร้อมกับที่มือราวหยกของนางลดต่ำลงอย่างช้าๆ
	เหงื่อเย็นเยียบไหลโชกใบหน้าของหลินทง
	ทุกครั้งที่ครั้งที่แสงในดวงตาของชางหยูเยว่หม่นลง มือของนางก็จะลดลงทีล่ะชุ่นด้วยความพยายามของหลินทง
	“ไม่ดีแล้ว!”
	สีหน้าของคนจากสำนักดาบเมฆาเคร่งเครียด 
	ยิ่งแสงในดวงตาของชางหยูเยว่หม่นลงเท่าใด มือที่จับดาบของนางก็ลดลงเท่านั้น วินาทีที่มันลดลงจนสุด มันจะเป็นวินาทีที่นางพ่ายแพ้
	วิ้ง!
	ดาบสีเขียวพลันส่งเสียงครางหึ่ง มือของชางหยุเยว่ได้ยกขึ้นอีกครั้งพร้อมกับที่พลังของนางควบรวมกัน
	ในยามนี้ ทุกสิ่งล้วนเงียบงัน
	ลำคอของผู้ชมทุกคนตีบตัน
	มันไม่มีการแสดงวิชาที่งดงาม ทว่าการปะทะกันที่มองไม่เห็นระหว่างทั้งสองสามารถตัดสินผุ้ชนะได้ทุกวินาที
	ชนะหรือพ่ายแพ้นั้นอยู่เพียงระหว่างหนึ่งความคิด
	ชางหยูเยว่อาจสามารถต่อต้านและเอาชนะหลินทงได้ในหนึ่งดาบ
	ทว่ามันก็มีโอกาสที่หลินทงจะลากชางหยูเยว่ลงสู่นรกไร้ก้นบึ้ง
	ทุกๆ วินาทีของการปะทะกันนั้นราวกับการเดินบนลวดกลางอากาศ
	ชัยชนะและพ่ายแพ้
	ผู้ใดกันที่จะได้ครอบครองชัยชนะ?
	เวลาดูราวกับหยุดนิ่ง
	การปะทะกันระหว่างสองดารานั้นเป็นเพียงแค่กระบวนท่าเดียวเท่านั้น
	ทว่า
	กระบวนท่าเดียวนั้นยังคงไม่สิ้นสุดลง


[Go To Next Chapter]( ./14.md)