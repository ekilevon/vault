##บทที่ 505: ความจริงของประวัติศาสตร์
“…จ้าวลัทธิมารจันทราชาดที่เป็นผู้สูงศักดิ์เช่นเดียวกันได้ฟื้นตัวแล้ว เวลากระทั่งรวดเร็วกว่าที่คิด”
จากคำข่มขู่ของเจ้าหอโครงกระดูก จ้าวเฟิงก็รู้สึกเคลือบแคลงสงสัย
ในใจของเด็กหนุ่มเริ่มคาดเดา อย่าได้บอกข้าเชียวว่าช่วงเวลาของลัทธิมารจันทราชาดกำลังจะทำให้ทวีปตกอยู่ในความวุ่นวาย?
“ท่านจ้าวลัทธิได้ครอบครองมรดกจันทราชาดแล้ว พลังของลัทธิย่อมฟื้นฟูอย่างรวดเร็ว เมื่อมีความแข็งแกร่งมากขึ้นก็ย่อมตอบโต้ทวีปบุปผาคราม เรื่องนี้สำหรับคนระดับสูงของสหพันธ์แดนศักดิ์สิทธิ์ไม่ใช่ความลับแต่อย่างใด…”
เจ้าหอโครงกระดูกเอ่ยอย่างมั่นใจ
จ้าวเฟิงเค้นเสียงเย็น กระตุ้นการเคลื่อนไหวของ ‘เมล็ดใจทมิฬ’ ในร่างของเจ้าหอโครงกระดูกด้วยดวงตาเทพเจ้า สร้างสัญญาณเตือนให้กับดวงวิญญาณที่กำลังจะพังทลาย กลิ่นอายความตายเข้มข้นครอบคลุมร่างของมันอย่างกะทันหัน สร้างความหวาดผวาหวั่นเกรงอย่างมากให้แก่มันจนไม่กล้าที่จะพลั้งปากเอ่ยอันใดไปอีก
“เกี่ยวกับเรื่องของลัทธิมารจันทราชาด คนระดับสูงของสหพันธ์แดนศักดิ์สิทธิ์ก็จะต้องปวดหัวอยู่แล้ว พวกเราทำเพียงแค่ป้องกันพื้นที่ของเราก็เพียงพอ”
สภาพจิตใจของจ้าวลัทธิหงกลับมาสงบนิ่ง เอ่ยขึ้นด้วยน้ำเสียงแหบต่ำ
เถี่ยหมัวเองก็ผงกศีรษะเห็นด้วย ลัทธิโลหะเลือดแค่ต้องคอยดูแลอาณาจักรนภาแห่งนี้เท่านั้น
จ้าวเฟิงเองก็มีท่าทีผ่อนคลายไม่ใส่ใจ
เขาคือหัวหน้าสาขาของลัทธิโลหะเลือด รับผิดชอบพื้นที่สาขาพันธารา ทำให้ไม่ต้องเคร่งเครียดมากนัก
ในทางกลับกัน ทางแคว้นเมฆา ทั้งยังแคว้นใหญ่และสิบสามแคว้นก็ได้มีจ้าวเฟิงควบคุมสถานการณ์ให้แล้ว
ทว่า
คำพูดต่อมาของจ้าวลัทธิหงได้ทำให้จ้าวเฟิงแทบเซ
“จ้าวเฟิง เป็นเพราะความสามารถที่ยอดเยี่ยมของเจ้า จ้าวลัทธิผู้นี้ตัดสินใจได้สองเรื่อง เรื่องแรกคือจะแต่งตั้งให้เจ้ากลายเป็นรองจ้าวลัทธิโลหะเลือด”
รองจ้าวลัทธิโลหะเลือด
หัวใจของจ้าวเฟิงกระตุกวูบ ไม่รู้ว่าควรจะตระหนกหรือดีใจ กระทั่งมีความรู้สึกระวนกระวายเข้ามาปะปน
ลัทธิโลหะเลือดในอาณาจักรนภานั้นนับเป็นขั้วอำนาจที่น่าพรั่นพรึง ใช้วิธีการอำมหิจโหดเหี้ยมปราบไปทั่วหล้า
การที่สามารถมาเป็นรองจ้าวลัทธิของขั้วอำนาจที่ยิ่งใหญ่เช่นนี้ ตัวคนหนึ่งเหนือกว่าคนนับหมื่น ทั้งยังมีคนอีกหลายล้านในอาณาจักร มันนับเป็นตัวตนที่เขาทำได้เพียงแหงนมองในตำนาน
ไม่รอให้จ้าวเฟิงเอ่ยตอบรับ เถี่ยหมัวก็แย้มยิ้มเจิดจ้าออกมา: “ยินดีด้วย.. รองจ้าวลัทธิจ้าว”
จ้าวลัทธิหงเป็นผู้สูงศักดิ์ในขอบเขตแก่นก่อกำเนิด เป็นจ้าวลัทธิ อาจกล่าวได้ว่ามีพลังที่แข็งแกร่งและคำพูดที่ทรงพลัง
แม้ว่าจ้าวเฟิงจะคิดขึ้นมาได้กะทันหัน ทว่าก็คงไม่เอ่ยปฏิเสธ
ยามที่ได้มีตำแหน่งเป็นรองจ้าวลัทธิ อำนาจของเขาก็จะมากขึ้น ย่อมมีส่วนช่วยเหลือในการฝึกตนในระดับหนึ่ง
ไม่ต้องเอ่ยเลยว่ามันคือความหวังดีของจ้าวลัทธิหง มันย่อมไม่ดีหากจ้าวเฟิงเอ่ยปฏิเสธไป
“ขอบคุณท่านจ้าวลัทธิหงอย่างมาก”
จ้าวเฟิงไม่ยินดียินร้าย ยอมรับไปอย่างเงียบๆ
นัยน์ตาของจ้าวลัทธิหงปรากฏความประหลาดพาดผ่าน ชัดเจนว่าจ้าวเฟิงไม่ได้ตื่นเต้นกับตำแหน่งรองจ้าวลัทธิมากนัก
เหตุผลที่เขาเลื่อนขั้นจ้าวเฟิงนั้น ส่วนมากมาจากความยอมรับและสำนึกบุญคุณของจ้าวเฟิง แต่ก็ไม่ได้ปฏิเสธว่าต้องการจะใช้มันช่วยโน้มน้าวใจอีกฝ่ายอยู่บ้าง
“หงเกอ การตัดสินใจที่สองของท่าน อย่าได้บอกข้าว่า…”
เถี่ยหมัวอดที่จะคาดเดาถึงบางอย่างไม่ได้
การตัดสินใจที่สอง?
จ้าวเฟิงพลันปรากฏท่าทีกระตือรือร้นขึ้น จ้าวลัทธิหงผู้นี้คือผู้สูงศักดิ์ในขอบเขตแก่นก่อกำเนิด เป็นสมาชิกของสหพันธ์แดนศักดิ์สิทธิ์ พลังอำนาจไม่ได้ยิ่งใหญ่ธรรมดา
ในอดีต จ้าวลัทธิหงได้มอบของสองสิ่งให้แก่เด็กหนุ่มตระกูลจ้าว เปลี่ยนแปลงโชคชะตาของเขาไป
จ้าวเฟิงรู้สึกได้เล็กๆ ว่าการตัดสินใจที่สองนี้คงมีความสำคัญไม่น้อย
“ข้าวางแผนว่าจะใช้สหพันธ์แดนศักดิ์สิทธิ์ช่วยเหลือเจ้าให้ได้ครอบครองตำแหน่งพิเศษ ได้ก้าวเข้าสู่เวทีที่แท้จริงของโลกนี้”
ความสุขสมใจบนใบหน้าของจ้าวลัทธิหงปรากฏขึ้นอย่างเห็นได้ชัด
ก้าวเข้าสู่เวทีที่แท้จริงของโลกนี้?
ใจของจ้าวเฟิงสะท้าน ปรากฏม่านหมอกบางอย่างขึ้น
“หงเกอ อย่าได้บอกข้าว่าท่านจะอนุญาตให้เขาเข้าสู่เบื้องหลังของสหพันธ์แดนศักดิ์สิทธิ์…”
สีหน้าของเถี่ยหมัวเต็มไปด้วยความตื่นตะลึง
จ้าวเฟิงอดที่จะตื่นตกใจไม่ได้ จากสีหน้าและบทสนทนาของสองยักษ์ใหญ่แห่งลัทธิแล้ว มันไม่ยากที่จะรับรู้ว่า ‘โอกาส’ นี้ไม่ธรรมดายิ่งนัก
“คงต้องเอ่ยขอคำชี้แนะจากท่านจ้าวลัทธิ”
จ้าวเฟิงอดที่จะสงสัยไม่ได้
จ้าวลัทธิหงเอ่ยขึ้นด้วยรอยยิ้ม: “จ้าวเฟิง เจ้าได้เข้าไปในมรดกต่างแดน คงจะรู้ว่าทวีปบุปผาครามนั้นไม่ใช่ทวีปจริงๆ โลกที่เราอยู่เป็นเพียงเศษเสี้ยวเล็กๆ ในความว่างเปล่าอันไพศาล ทวีปบุปผาครามจริงๆ แล้วคือดินแดนบุปผาคราม ความจริงแล้วเป็นเพียงแค่ดินแดนเกาะเล็กๆ ในทะเลความว่างเปล่านี้”
“ข้ารู้”
จ้าวเฟิงผงกศีรษะ ไม่แปลกใจ
ในซากปรักหักพังสือเฉิง เขาและศิษย์ของสำนักจันทร์กระจ่างเคยได้พูดคุยกัน
ตั้งแต่อดีตกาลเก่าแก่ในตำนาน หลังจากที่ทวีปรกร้างแหลกสลายกลายเป็นฝุ่นนับแสนล้าน แต่ล่ะเศษเสี้ยวฝุ่นเหล่านั้นก็ได้ถือกำเนิดขึ้นเป็นดินแดนเกาะ เป็นสิ่งที่คล้ายคลึงกับทวีปบุปผาคราม
“ดินแดนบุปผาครามของเรานั้นเป็นเพียงแค่ดินแดนเกาะเล็กๆ ในท้องทะเลความว่างเปล่า ใกล้ๆ ยังมีดินแดนเกาะอีก 5-6 เกาะ ทว่าดินแดนเกาะเหล่านี้ถูกครอบครองโดยสำนักระดับสองดาว นั่นคือสามตำหนักเซียน”
จ้าวลัทธิหงเอ่ยขึ้น
สามตำหนักเซียนระดับสองดาว
ร่างกายและจิตใจของจ้าวเฟิงสั่นสะท้าน ไม่คิดว่าเบื้องหลังของทวีปบุปผาครามจะยังมีเงาของ ‘สำนักระดับสองดาว’ ครอบคลุมอยู่
นอกจากนั้น ‘สามตำหนักเซียน’ชื่อนี้ได้ทำให้จ้าวเฟิงรู้สึกคุ้นเคยยิ่งนัก
ทันใดนั้น คำพูดไม่กี่คำก็ได้ปรากฏขึ้นในสมองของจ้าวเฟิง ‘ตำหนักเซียนทั้งสามไม่อาจเคลื่อนไหวออกจากดินแดนแห่งฝุ่นได้ ในสองสามวันที่ผ่านมา มันกระทั่งล่อลวงกองกำลังระดับหนึ่งดาวมาจนกระทั่งแทบจะทำลาย ‘คำสาปสุสานร้อยหลุมศพ’ ลงได้ บัดนี้ พลังของค่ายกลเคลื่อนย้ายแทบจะหมดสิ้นลง… ข้ารับใช้ผู้นี้จะออกไปก่อน…’
ในยามนี้ จ้าวเฟิงจึงเข้าใจในความหมายของคำเหล่านี้อย่างชัดเจน
แน่นอนว่า
กลุ่มอำนาจที่ยิ่งใหญ่ที่สร้าง ‘แดนต้องห้ามร้อยหลุมศพ’ ขึ้นมาพยายามที่จะโจมตีครอบครองทวีปบุปผาคราม ทว่าสุดท้ายแล้วได้ถูกขัดขวางโดยสามตำหนักเซียน
กองกำลังนั้นคงเกี่ยวข้องกับลัทธิมารจันทราชาด
“ข้าจะบอกความจริงกับเจ้าอีกครั้ง: หลายร้อยปีก่อน ลัทธิมารจันทราชาดครอบครองไปทั่วทั้งทวีป สิบยอดสำนักร่วมมือกัน นำโดยสหพันธ์แดนศักดิ์สิทธิ์ร่วมกับความช่วยเหลือของสามตำหนักเซียนและสำนักระดับสองดาวอีกทั้งสำนักต่อสู้ด้วย”
จ้าวลัทธิหงเอ่ยขึ้นด้วยรอยยิ้ม
เมื่อได้ยินเช่นนั้น จ้าวเฟิงก็แทบจะอุทานออกไป: “… นี่คือความจริงของประวัติศาสตร์เช่นนั้นหรือ?”
เขาไม่เคยคิดเลยว่าลัทธิมารจันทราชาดในอดีตที่ครอบครองไปค่อนทวีป ในช่วงเวลาที่ยิ่งใหญ่เช่นนั้นจะมีความจริงที่สั่นคลอนฟ้าดินเช่นนี้เป็นเบื้องหลัง
“ใช่แล้ว ทวีปบุปผาครามในอดีตคือสนามรบของสำนักระดับสองดาว สุดท้ายแล้วสามตำหนักเซียนเป็นฝ่ายชนะ สำนักระดับสองดาวอีกสำนักอยู่ค่อนข้างห่างออกไป สุดท้ายแล้วจึงล้มเหลว”
เถี่ยหมัวราวกับรู้ความลับนี้จึงเอ่ยเสริมขึ้น
เมื่อจ้าวเฟิงได้ยินเช่นนั้นก็รู้สึกตื่นตะลึงอย่างมาก มิคาดว่าที่นี่จะเป็นเพียงสนามรบของสำนักระดับสองดาว
“จ้าวสำนัก ที่ท่านเอ่ยเรื่องนี้ เกี่ยวกับสามตำหนักเซียนกับข้า อย่าได้บอกว่า…”
หัวใจของจ้าวเฟิงกระตุกวูบ พลันเกิดความคิดหนึ่งขึ้น
“ฮี่ฮี่ ใช่แล้ว ข้าวางแผนที่จะแนะนำเจ้ากับสามตำหนักเซียน นี่คือโอกาสที่เหล่าอัจฉริยะเซียนมังกรของทวีปเฝ้ารอ เพราะข้าคือสมาชิกหลักของพันธมิตรแดนศักดิ์สิทธิ์ ทำให้มีอำนาจในการเสนอชื่อ”
จ้าวลัทธิหงเอ่ย
เข้าร่วมสำนักระดับสองดาว… สามตำหนักเซียน
หัวใจของจ้าวเฟิงพลันเต้นถี่รัวขึ้น
ในซากปรักหักพังสือเฉิง เขาและเหล่าอัจฉริยะต่างแดนเหล่านั้นได้ปะทะกัน ทำให้เขาเข้าใจในความน่ากลัวของสำนักระดับสองดาวเป็นอย่างดี
ทั่วทั้งทวีปบุปผาคราม ในดินแดนที่หลากหลาย รวมทั้งสำนักระดับหนึ่งดาวจำนวนมาก กลุ่มอำนาจและราชวงศ์ต่างๆ ล้วนเป็นข้ารับใช้ของ ‘สามตำหนักเซียน’
“รองจ้าวลัทธิจ้าว ข้าเชื่อว่าด้วยพรสวรรค์ความสามารถของท่าน การเข้าร่วมสามตำหนักเซียน หรือกระทั่งการเป็นศิษย์หลักของสำนักคงไม่ใช่เรื่องยาก”
เถี่ยหมัวเอ่ยอย่างยั่วเย้า
ครั้งนี้ ทวีปบุปผาครามได้เข้าสู่ช่วงเวลาสูงสุดอย่างที่ไม่เคยมีมาก่อน
จ้าวเฟิง ผู้ถูกเลือกผู้ไร้คู่ต่อสู้ของทวีปคนนี้จะเข้าร่วมสามตำหนักเซียนไม่นับเป็นเรื่องลำบากแต่อย่างใด
“เมื่อข้าเข้าร่วมสำนักระดับสองดาว ข้าก็จะสามารถไปยังต่างแดน ก้าวเข้าสู่เวทีที่แท้จริงของโลกใบนี้… แต่ว่า”
ความคิดของจ้าวเฟิงพลันแปรเปลี่ยนไป
ด้วยเหตุผลบางอย่าง จิตใจของจ้าวเฟิงพลันรู้สึกวูบโหวง
“จ้าวลัทธิหง ขอบคุณสำหรับความหวังดีของท่านมาก เกี่ยวกับการเข้าร่วมสามตำหนักเซียน ยามนี้ข้าคงยังไม่อาจตัดสินใจได้”
จ้าวเฟิงสูดลมหายใจลึก
อันใดนะ
พวกจ้าวลัทธิหงทั้งสองสีหน้าพลันนิ่งค้าง มองไปยังจ้าวเฟิงอย่างไม่อยากจะเชื่อสายตา
พวกเขาคิดว่าโอกาสเช่นนี้ จ้าวเฟิงย่อมตอบรับโดยไม่ต้องเสียเวลาคิด
มิคาดว่าจ้าวเฟิงจะยังปฏิเสธ อย่างน้อยในระยะเวลาสั้นๆ อีกฝ่ายก็ไม่อาจตัดสินใจได้
“จ้าวเฟิง เจ้าสามารถนำไปพิจารณาดูก่อนได้ อย่างน้อยข้าก็ยังต้องรออีกหนึ่งปีหรือมากกว่านั้น ต้องรอให้ไอสวรรค์ฟื้นฟูเสียส่วนมากก่อนจึงจะไปยังสหพันธ์แดนศักดิ์สิทธิ์”
จ้าวลัทธิหงผิดหวังเล็กๆ ทว่าก็ไม่ได้เอ่ยถามถึงเหตุผล
ชั่วครู่ต่อมา
จ้าวเฟิงและเถี่ยหมัวได้ออกจากตำหนักใต้ดินด้วยกัน
เถี่ยหมัวอดที่จะสงสัยไม่ได้: “รองจ้าวลัทธิจ้าว โอกาสทองเช่นนั้น ท่านยังต้องพิจารณาดูอีกหรือ?”
จ้าวเฟิงถอนหายใจ ไม่คิดที่จะอธิบาย
ที่เขาไม่อาจตอบรับโอกาสนี้ได้ในทันทีเป็นเพราะสองเหตุผล:
หนึ่งในเหตุผลคือซากปรักหักพังสือเฉิง
จ้าวหยูเฟ่ยยังอยู่ในซากปรักหักพังสือเฉิง อย่างที่ปราชญ์ลิ่วอูอ่านดวงชะตาเอาไว้ ดูเหมือนว่าจะโชคร้ายมากกว่าโชคดี
จ้าวเฟิงไม่อาจละเลยจ้าวหยูเฟ่ยได้ นอกจากนั้น เขายังต้องดำเนินแผนการร้อยศพ ต้องใช้ทรัพยากรจำนวนมาก ทำให้ต้องกลับเข้าไปในซากปรักหักพังสือเฉิง
หากสามารถฝึกฝนใน ‘ซากปรักหักพังสือเฉิง’ ได้ ผลของมันไม่มีทางด้อยไปกว่าสำนักระดับสองดาว กระทั่งได้ผลดีกว่า
เหตุผลที่สองคือคู่หมั้นของเขา หลิวฉินซิน
หากสุดท้ายแล้วยังไม่อาจมั่นใจได้ว่าหลิวฉินซินยังมีชีวิตอยู่หรือตายไปแล้ว จ้าวเฟิงย่อมยากที่จะทำใจให้สงบได้
เขากระทั่งวางแผนในระยะยาว เมื่อมีความแข็งแกร่งในระดับหนึ่งแล้วจะเดินทางไปยังต่างแดน ค้นหา ‘มรดกเซียนพิณสวรรค์’ นั้น
เหตุผลทั้งสองทำให้จ้าวเฟิงไม่อาจเข้าร่วมสามตำหนักเซียนได้ง่ายๆ
เมื่อเข้าร่วมสำนักระดับสองดาวมันย่อมีกฎเกณฑ์จำนวนมากของสำนัก เหมือนเช่นถูกมัดมือมัดเท้า สูญเสียอิสระ
หลังจากผ่านไปหลายวัน
ลัทธิโลหะเลือดได้ปรากฏรองจ้าวลัทธิคนใหม่ขึ้นมา สร้างความตื่นตะลึงให้กับพื้นที่ต่างๆ ของอาณาจักรนภา
แรกเริ่มเป็นลัทธิโลหะเลือดที่สั่นสะท้านไปทั่ว
มันเป็นที่รู้กันดีว่าผู้ควบคุมลัทธิโลหะเลือดในยามนี้คือรองจ้าวลัทธิเถี่ยหมัว
ทว่าบัดนี้ ลัทธิโลหะเลือดได้ถือกำเนิด ‘รองจ้าวลัทธิ’ คนใหม่ขึ้นมา มันนับเป็นคลื่นลูกใหญ่ที่สาดกระทบอาณาจักรนภาอย่างรุนแรง
จากข่าวลือ ผู้จัดการเรื่องนี้คือ ‘จ้าวลัทธิหง’ ที่จำศีลมานานหลายปี
เรื่องนี้ได้สร้างความวุ่นวายไปทั่วทั้งอาณาจักรนภา กระทั่งเพียงพอในการสร้างความตื่นตัวให้กับสำนักขั้วอำนาจที่แข็งแกร่งในทวีปเหนือจำนวนมาก
หากข่าวลือนี้ไม่ผิดพลาด ลัทธิโลหะเลือดฟื้นคืนชีพขึ้นมาจริงๆ กระทั่งสำนักอันดับหนึ่งของทวีปเหนือ ‘สำนักเทียนหยวน’ ก็ยังต้องตื่นตัว
หลังจากผ่านไปหนึ่งเดือน
ในโถงใหญ่อันโอ่โถงของฐานหลักลัทธิโลหะเลือด
“คารวะรองจ้าวลัทธิจ้าว”
ยอดฝีมือระดับสูงของลัทธิโลหะเลือดด้านล่างทั้งสองฝั่งค้อมคำนับลงอย่างพร้อมเพรียงกัน
ร่างจำนวนมากในบริเวณนั้นมีพลังฝึกตนต่ำที่สุดคือขั้นมนุษย์แท้ พวกเขาบางคนคือยอดฝีมือของฐานหลัก บางคนก็เป็นยักษ์ใหญ่ของสาขา
ในตำแหน่งที่ใกล้จ้าวเฟิงหน่อยคือเตี๋ยเย่และเจียงซานเฟิง
บัดนี้เตี๋ยเย่และเจียงซานเฟิงได้กลายมาเป็นมือขวามือซ้ายของจ้าวเฟิง เป็นคนระดับสูงของลัทธิโลหะเลือด
เมื่อคารวะเสร็จสิ้น ทั่วทั้งโถงก็ตกสู่ความเงียบงัน
จ้าวเฟิงที่นั่งอยู่บนแท่นสูงดวงตาทั้งสองปิดสนิท ไม่ได้เอ่ยขึ้นในทันที
หลังจากกลายมาเป็นรองจ้าวลัทธิ นี่คือการจัดการงานของลัทธิเป็นครั้งแรก
ที่กลายมาเป็นเขานั้นเป็นเพราะเถี่ยหมัวเพิ่งจะเดินทางออกจากฐานหลักเพื่อกวาดล้างปลาซิวปลาสร้อยของลัทธิมารจันทราชาดที่ก่อความวุ่นวาย
เบื้องล่าง
ผู้คนเงียบงัน บางคนปรากฏความอึดอัดไม่สบายใจ มองขึ้นไปยังเด็กหนุ่มเรือนผมสีน้ำเงินบนแท่นสูง
โดยปกติแล้ว คนมาใหม่มักจะยึดติดกับกฎมากกว่าปกติ
บัดนี้ การประชุมของลัทธิโลหะเลือดได้ถูกจ้าวเฟิงจัดการชั่วคราว คนระดับสูงจำนวนมากของลัทธิโลหะเลือดไม่อาจล่วงรู้ได้เลยว่าเบื้องหน้ามีสิ่งใดเฝ้ารอพวกเขาอยู่


[Go To Next Chapter]( ./65.md)