##ตอนที่ 80 เหตุนองเลือดที่เกิดขึ้นจากยา
ในมุมมองของอันหวาการจำแนกความสาหัสของบาดแผลเป็นสิ่งที่สำคัญมากและมันก็ต้องเป็นสิทธิ์ของนักบวชจากพระราชวังหลีที่มีทั้งความสามารถและเมตตาเท่านั้นที่พอจะเชื่อใจได้ แต่เมื่อเผชิญหน้ากับสายตาที่ถามไปของนาง นักบวชก็ส่ายหน้าและพูดอย่างลังเล สีหน้าค่อนข้างซับซ้อน
“ในตอนนี้ การพิจารณาความสาหัสของบาดแผลนั้นเป็นงานของปฏิคมจากตระกูลถังและแพทย์ทหาร”
แพทย์ชราเสริม “คนที่วางกฎได้บอกวิธีจำแนกความสาหัสของบาดแผลไว้เช่นกัน เงื่อนไขได้ถูกเขียนเอาไว้อย่างชัดเจน และในตอนนี้สถานพยาบาลศักดิ์สิทธิ์ทุกแห่งต่างก็มีสำเนา ทั้งเราและปฏิคมตระกูลถังต่างก็ทำตามเงื่อนไขนั้น และไม่มีใครกล้าทำหละหลวม”
หลังจากกล่าวเช่นนี้ เขาก็นำเอาตำราหนาครึ่งนิ้วออกมาจากแขนเสื้อและส่องมันให้กับอันหวา
อันหวามองไปที่ตำราและเริ่มพลิกอ่าน ยิ่งนางอ่านเท่าไหร่ นางก็ยิ่งมีความเคารพในดวงตามากขึ้นเท่านั้น นักบวชย่อมเคยเห็นตำรานี้เช่นกันถอนหายใจ “แม้จะไม่มียาจูซา ก็บอกจากตำราการกำหนดความสาหัสของบาดแผลได้ว่าคนผู้นี้เป็นแพทย์ชื่อดังแห่งยุค”
หลังจากอ่านตำรา นางก็คืนมันกลับไปให้กับแพทย์และกล่าวคำถามสุดท้ายที่สำคัญที่สุด
“แล้วคนผู้นี้มั่นใจได้อย่างไรว่ากฎของเขาจะได้รับการปฏิบัติตามอย่างมีประสิทธิภาพ”
ในกระทรวงสิบสามชิงเหย้า นางได้ทุ่มเทจิตใจไปกับการศึกษา ไม่เคยสนใจเรื่องโลกภายนอก แต่นางก็รู้ว่าใจคนนั้นชั่วร้ายและโลกนี้ซับซ้อนยิ่งนัก นอกจากนี้กฎระเบียบใดๆ ก็ต้องมีจุดอ่อนช่องว่างแม้ว่าจะเขียนอย่างสมบูรณ์แบบที่สุดก็ตาม เมื่อร่วมกับการที่มันเป็นเรื่องความเป็นความตาย และเกี่ยวข้องกับผู้บำเพ็ญเพียรที่ทรงอำนาจและคนสำคัญมากมายในค่ายทหารตามแนวรบ มันย่อมยากที่จะควบคุมได้ และไม่มีใครจะสนใจกฎพวกนี้ ยกตัวอย่างเช่นหากหลานชายของขุนนางทรงอำนาจในราชสำนักได้รับบาดเจ็บสาหัสแต่ไม่มีสิทธิ์ได้รับยาจูซาหากยึดตามกฎ ใครจะกล้าปฏิเสธไม่ให้ยาเขาและปล่อยให้เขาตายไป
“สถานการณ์แบบนั้นเกิดขึ้นที่ด่านหลานกวนจริงๆ หลานของขุนพลเทพเฟ่ยเตี่ยนขโมยยาจูซาไป”
นักบวชมองไปที่แม่ทัพและกล่าวต่อ “หลังจากนั้นด่านหลานกวนก็ไม่ได้รับยาจูซาแม้แต่เม็ดเดียวเป็นเวลาสองเดือนเต็ม ใจของทหารรกลายเป็นไม่แน่นอน เต็มไปด้วยความไม่พอใจ มีทหารกบฏ มีหน่วยย่อยหนึ่งยอมเสียหายอย่างหนักขณะที่บุกโจมตีจวนขุนพลเทพ ลากเอาตัวหลานชายผู้นั้นซึ่งหายจากอาการบาดเจ็บออกมาสับเขาจนกลายเป็นเศษเนื้อ”
อันหวารู้สึกไม่สบายใจอยู่บ้างและถาม “แต่นี่เป็นการขโมยอย่างโจ่งแจ้ง...แต่ถ้าหากมีคนมีอำนาจชักใยอยู่เบื้องหลังก่อนที่จะทำการแจกยาเล่า”
นักบวชมองตานางและกล่าว “เจ้าคงไม่รู้ว่าตระกูลถังแห่งเวิ่นสุ่ยไม่ได้เป็นผู้ดูแลการแจกจ่ายตั้งแต่แรก หากแต่เป็นคนจากตำหนักอิงหัว”
อันหวาตกใจอยู่บ้าง “ใต้เท้าบอกว่าในตอนแรกนิกายหลวงเป็นผู้ดูแลการจัดสรรยา แล้วทำไมถึงได้กลายมาเป็นตระกูลถังแห่งเวิ่นสุ่ยในภายหลัง”
“เหมือนที่เจ้าพูด มีคนพยายามชักใยอยู่เบื้องหลังก่อนการแจกจ่ายยา”
นักบวชถอนหายใจอย่างโศกเศร้า “มีนักเรียนของหอจงซื่อที่ถูกส่งมาแนวรบ นักเรียนคนนี้มีพรสวรรค์น่าทึ่งถึงกับเรียกได้ว่าเหนือกว่าเทียนไห่หยาเอ๋อร์ ยิ่งไปกว่านั้นเขายังโดดเด่นและกล้าหาญในสนามรบ ในการปะทะกับทัพหมาป่าเขาได้รับบาดเจ็บสาหัสในการช่วยเหลือเพื่อนร่วมสำนักล่าถอย”
อันหวาสับสน “แล้วคนผู้นี้ไม่มีสิทธิ์ได้รับยาจูซาหรือ”
“มันเกิดขึ้นที่ป้อมซึ่งอยู่ไกลมากซึ่งได้รับยาจูซาหนึ่งเม็ดทุกสามเดือนเท่านั้น และเขาก็โชคร้ายยิ่งนัก”
“ท่านหมายความว่าอย่างไร”
“มีนักสร้างค่ายกลที่ไม่ใช่คนในสำนักมีอาการบาดเจ็บสาหัสคล้ายคลึงกันและถูกจัดอันดับไว้ก่อนเขา”
“เป็นอย่างนี้นี่เอง”
“ตอนที่มุขนายกของหอจงซื่อรู้เรื่องนี้ เขาก็ถามมุขนายกของตำหนักอิงหัวให้เล่นตุกติกและจัดให้นักเรียนนั้นมีชื่ออยู่ก่อนนักสร้างค่ายกล”
สำหรับพระราชวังหลี นักเรียนหนุ่มที่มีพรสวรรค์และศักยภาพน่าทึ่งนั้นมีความสำคัญยิ่งกว่าผู้บำเพ็ญเพียรนอกสำนัก
อันหวาคงไม่ทำเช่นนั้นแต่นางก็เข้าใจว่าทำไมมุขนายกของหอจงซื่อถึงทำเช่นนั้น
“เมื่อนักเรียนหอจงซื่อได้รับยาจูซา เขาก็ฟื้นตัวได้จริงๆ เขาไม่ได้รับผลกระทบแต่อย่างใด”
“แล้วนักสร้างค่ายกลต่างสำนักเล่า”
“เขาตาย”
นี่เป็นจุดจบที่คาดเดาได้ของนักสร้างค่ายกล แต่คำพูดธรรมดานี้ดูเหมือนจะสร้างความเศร้าและสิ้นหวังขึ้นมา
อันหวานิ่งเงียบไปก่อนที่จะถาม “แล้วเกิดอะไรขึ้นหลังจากนั้น”
เมื่อเป็นมุขนายกของหอจงซื่อกับมุขนายกตำหนักอิงหัวเป็นคนลงมือ ไม่ว่าจะเป็นการแก้ไขอันดับหรือเรื่องใดก็ตามอยู่เบื้องหลัง พวกเขาก็ไม่ควรจะทิ้งหลักฐานไว้ นางถึงกับคิดถึงความเป็นไปได้ที่น่ากลัวยิ่งกว่า เพื่อที่จะได้ยาจูซามา บางทีคนสำคัญบางคนถึงกับยินดีที่จะสังหารคนบาดเจ็บที่อยู่ต้นรายชื่อทิ้งไป!
“ป้อมนั้นไม่ได้รับผลกระทบอะไร ได้รับยาจูซาหนึ่งเม็ดทุดสามเดือนเหมือนก่อน”
สีหน้าของนักบวชพลันเคร่งเครียดขึ้น “แต่จากตอนนั้นมาตำหนักอิงหัวก็ไม่ได้รับยาจูซาอีกเลย ไม่มีใครรู้ว่าคนผู้นั้นรู้เรื่องนี้ได้อย่างไร หรือคนผู้นั้นแสดงหลักฐานอะไร เขาแค่ถอนอำนาจในการจัดสรรยาจูซาจากตำหนักอิงหัวและมอบมันให้กับตระกูลถังแห่งเวิ่นสุ่ยแทน”
ห้องนั้นเงียบมาก ทุกคนยังจำเหตุการณ์ใหญ่เมื่อปีก่อนได้
นักบวชถอนหายใจ “เมื่อรู้เรื่องนี้ มหามุขนายกเหมาชิวอวี่โกรธราวกับพายุฟ้าคะนอง เขาสั่งให้ราชันย์แห่งหลิงไห่ทำความสะอาดตำหนักอิงหัว มุขนายกถูกประหาร มุขนายกหอจงซื่อถูกขับออกจากนิกายหลวง คนสำคัญมากมายพบกับความโชคร้ายครั้งใหญ่จากเหตุการณ์นี้”
อันหวารู้ว่ามุขนายกตำหนักอิงหัวที่มีอาวุโสและอำนาจสูงมากตาย แต่นางคิดว่าเป็นการตายจากการป่วย นางตกใจเมื่อได้รู้ว่านี่คือสาเหตุที่แท้จริงของการตาย
ความสัมพันธ์ระหว่างราชสำนักกับนิกายหลวงไม่ได้ตึงเครียดเหมือนสองปีก่อนอีกต่อไป แต่ทั้งสองฝ่ายก็ยังอยู่คนละฝั่งกัน ในแนวรบของสงครามกับเผ่ามาร เป็นธรรมดาที่คำพูดของราชสำนักมีน้ำหนักมากที่สุด ในสถานการณ์เช่นนี้นิกายหลวงต้องให้คุณค่ากับโอกาสใดๆ ที่จะแสดงอำนาจออกมา อย่าว่าแต่เรื่องสำคัยอย่างอำนาจใจการแจกจ่ายยาจูซาเลย
มุขนายกทั้งสองคนได้ล่วงเกินเจ้าของยาจูซาและทำให้นิกายหลวงเสียทรัพยากรอันล้ำค่าไป ต่อให้พวกเขาตายหมื่นครั้งก็ไม่อาจชดเชยความเสียหายนี้ได้ เหมาชิวอวี่มีเชื่อเสียงเรื่องความเมตตากรุณา แต่เมื่อเป็นผู้ใต้บังคับบัญชาของเขาที่สร้างปัญหาใหญ่ขึ้น ความโกรธเกรี้ยวและมาตรการรุนแรงของเขาก็เป็นสิ่งที่เข้าใจได้
“หลังจากเหตุการณ์นี้ไม่มีใครกล้าที่จะขัดเงื่อนไขปฏิบัติของยาจูซาอีก ไม่มีใครกล้าโกงเรื่องบาดเจ็บหรือเก็บซ่อนยา เหตุการณ์ที่ยาถูกขโมยก็ค่อยๆ หยุดลง”
นักบวชกล่าวต่อ “นี่เป็นเพราะกฎที่วางไว้โดยคนผู้นั้น ใช่แล้ว ไม่มีใครรู้ว่าคนผู้นั้นเป็นใคร บางทีอาจเป็นหมอบ้านนอกธรรมดาที่ไม่อาจทำให้แน่ใจได้ว่ากฎของเขาจะได้รับการทำตาม แต่เขามียาจูซา ดังนั้นคำพูดของเขาจึงมีพลัง เหตุการณ์นองเลือดที่ตำหนักอิงหัวคือข้อพิสูจน์ เพื่อที่จะรักษาอำนาจในการแจกจ่ายยา ตระกูลถังแห่งเวิ่นสุ่ยถึงกับยินดีฆ่าคนเพื่อรักษากฎ ไม่ว่าเจ้าจะซ่อนอยู่ที่ไหน หากตระกูลถังต้องการจะฆ่าเจ้า เจ้าจะมีชีวิตรอดได้อย่างไร”


[Go To Next Chapter]( ./753.md)