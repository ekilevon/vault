##ตอนที่ 115 สิบอันดับแรก
รายชื่อที่ปรากฏอยู่ในอันดับที่สิบเอ็ด คาดไม่ถึงว่าจะมิใช่ชีเจียนแห่งหอกระบี่เขาหลีซาน แต่เป็นจวงห้วนอวี่ผู้ทะนงตนแห่งสำนักเทียนเต้า! สำหรับจวงห้วนอวี่ หอความลับสวรรค์มิได้วิเคราะห์สิ่งใดออกมา นี่เป็นการแฝงไว้ว่าระยะเวลาครึ่งค่อนปีที่ผ่านมา หอความลับสวรรค์คิดว่า พลังระดับขั้นของเขาไม่ได้เปลี่ยนแปลงไปมากเท่าใด
คนที่มาอยู่ลำดับที่สิบแทนที่จวงห้วนอวี่ คิดไม่ถึงว่าจะเป็นชีเจียน การสลับตำแหน่งนี้ทำให้ผู้คนจำนวนมากรู้สึกไม่เข้าใจ ชัดเจนอย่างยิ่งว่าจวงห้วนอวี่เคยชนะชีเจียน ในการชุมนุมไม้เลื้อยชีเจียนยังพ่ายแพ้ให้แก่ถังซานสือลิ่ว เพราะเหตุใดตำแหน่งของเขาจึงถอยมาข้างหลัง แทนที่จะก้าวไปข้างหน้าเล่า
เสียงวิเคราะห์ของหอความลับสวรรค์ที่ดังมาจากตำหนักประกาศการศึกษา ประโยคที่วิเคราะห์ไม่มาก สำหรับการกระทำของชีเจียนในการชุมนุมไม้เลื้อยทำให้มีคะแนนวิเคราะห์สูงอย่างยิ่ง บรรดาอาจารย์และนักเรียนที่อยู่ข้างถนนทั้งสองข้างท่าทางตั้งใจฟัง เฉินฉางเซิงไม่ได้ฟัง เขาทอดสายตาไปยังจวนรับรอง ในใจครุ่นคิดเมื่อมาถึงเวลานี้แล้วในตำหนักยังคงเงียบเชียบเช่นนี้อีกหรือ
การประกาศรายชื่อดำเนินมาถึงขั้นตอนที่สำคัญที่สุด เป็นการประกาศรายชื่อสิบอันดับแรก ผู้ที่สามารถมีรายชื่อปรากฏมาถึงเวลานี้ได้ ล้วนแต่เป็นหนุ่มน้อยหรือหนุ่มสาวที่มีพรสวรรค์ที่สุดของดินแดนต้าลู่
มีบางอย่างที่คาดไม่ถึงแต่กลับเป็นเรื่องที่สมเหตุสมผล ลำดับรายชื่อที่ติดกับชีเจียนกลับมิใช่ลั่วลั่ว ลำดับที่เก้าเป็นของหนุ่มน้อยผู้มีพรสวรรค์ของสำนักต้นไหว
เฉินฉางเซิงไม่เคยได้ยินชื่อของหนุ่มน้อยผู้มีพรสวรรค์ผู้นี้มาก่อน คิดว่าการเรียงลำดับของครั้งก่อนคงจะอยู่อันดับข้างหน้า เวลานี้เขาเพียงแค่กังวลว่าสุดท้ายแล้วลั่วลั่วจะอยู่อันดับที่เท่าใด จะอยู่ข้างหน้าอีกกี่อันดับ
เรื่องที่เกิดขึ้นต่อจากนี้ ทำให้ผู้คนเหนือความคาดหมายจริงๆ
ลำดับที่แปดของประกาศชิงอวิ๋นไม่ใช่ลั่วลั่ว ลำดับที่เจ็ดก็มิใช่ ตำแหน่งนั้นเป็นของเหลียงปั้นหู เป็นชื่อลูกศิษย์เก่งกาจของหอกระบี่เขาหลีซาน เป็นลำดับที่ห้าของเจ็ดคำโคลงแห่งแดนเทพ สองปีที่ผ่านมาอยู่ในอันดับที่หกของประกาศชิงอวิ๋นมาตลอด วันนี้มองแล้วเขาก็คงจะเหมือนหนุ่มน้อยผู้มีพรสวรรค์ที่ลำดับถดถอยลงมา ล้วนแต่เป็นเพราะลั่วลั่วเบียดมาอยู่ด้านหลัง
เฉินฉางเซิงก้มหน้าตั้งใจฟัง ถ้าหากลั่วลั่วสามารถเข้าไปอยู่หกอันดับแรกได้ เขาก็จะพึงพอใจอย่างยิ่ง แต่ไม่รู้ว่าเป็นเพราะเหตุใด เขาคิดว่าตำแหน่งของลั่วลั่วจะต้องสูงอีกนิด เขารู้ว่าหลายเดือนในสำนักฝึกหลวง ลั่วลั่วพัฒนาไปมากเพียงใด เพียงแค่คาดหวังว่าคนในหอความลับจะสามารถรับรู้ได้
ในป่าฤดูใบไม้ร่วงทั้งสองข้างทางมีเสียงตกตะลึงดังขึ้น จนกระทั่งเวลานี้ มีคนจำนวนมากที่คาดเดาถึงสาเหตุการเปลี่ยนในประกาศกะทันหันในวันนี้ เพราะว่า...ลำดับที่หกในประกาศชิงอวิ๋นยังคงไม่ใช่ลั่วลั่ว
เฉินฉางเซิงเดิมทีฟังไม่ชัดเจนว่าเป็นผู้ใด มือทั้งคู่ที่อยู่ในแขนเสื้อกำแน่นขนัด ตึงเครียดและตื่นเต้นเล็กน้อย เขายังคงหวังว่าลั่วลั่วจะอยู่อันดับข้างหน้าต่อไป และก็รู้ว่านี่เป็นสิ่งที่ยากลำบากอย่างยิ่ง
หลังจากเสียงตกตะลึงดังขึ้นก็แปรเปลี่ยนเป็นเงียบเชียบ คิดว่าเวลานี้หลายๆ ที่ของเมืองจิงตู ดังเช่นสำนักเทียนเต้าและสำนักเด็ดดาราก็คงจะเงียบสนิท ต่างของรอคอยชื่อของลั่วลั่วปรากฏ
ค่ายกลการปล่อยเสียงจากตำหนักประกาศการศึกษามิได้รับผลกระทบจากบรรยากาศตื่นเต้นใดๆ รู้สึกซ้ำซากจนขนาดที่ว่าไม่มีอรรถรสในการประกาศชื่อลำดับที่ห้าของประกาศชิงอวิ๋น กวนเฟยไป๋!
คาดไม่ถึงว่าจะเป็นกวนเฟยไป๋! เป็นกวนเฟยไป๋จริงๆ! เจ็ดคำโคลงแห่งแดนเทพลำดับที่สี่กวนเฟยไป๋ คิดไม่ถึงว่าจะถูกแทนที่ตำแหน่งที่อยู่มาแล้วสามปี!
สายตาจำนวนไม่ถ้วนข้ามผ่านไปยังลานที่อยู่ด้านหลังป่าต้นเสวี่ยซงปลายทางด้านฝั่งขวามือของทางเดิน สายตาเหล่านั้นจับจ้องยังเฉินฉางเซิงและนักเรียนของสำนักฝึกหลวง เต็มไปด้วยความรู้สึกสลับซับซ้อนและแปลกประหลาดใจ
ผู้คนรู้สึกตกตะลึงสั่นสะท้าน อีกทั้งยังไม่เข้าใจ
มองตามประกาศของลำดับที่ประกาศออกมา หอความลับสวรรค์ยอมรับผลการต่อสู้ระหว่างสำนักฝึกหลวงกับหอกระบี่เขาหลีซานในการชุมนุมไม้เลื้อยอย่างสมบูรณ์ แต่การประลองทั้งสองสนามกับการประลองทั่วไปไม่เหมือนกัน แล้วจะสามารถมองออกได้อย่างไรว่าฝ่ายไหนดีหรือด้อยกว่ากัน โดยเฉพาะอย่างยิ่งการทำตามประเพณีในอดีต ถ้าหากหอความลับสวรรค์ยอมรับผลการประลองนี้ ก็คงเป็นกวนเฟยไป๋อยู่ในตำแหน่งที่เก้า องค์หญิงลั่วลั่วมากสุดก็คงจะขึ้นอันดับหน้าเพียงหนึ่งหรือสองตำแหน่ง กวนเฟยไป๋จะถอยไปข้างหลังหนึ่งตำแหน่ง แล้วองค์หญิงลั่วลั่วจะขึ้นไปอยู่อันดับที่สี่ได้อย่างไร
คนที่สามารถอยู่ในสิบอันดับแรกของประกาศชิงอวิ๋น จะต้องเป็นผู้มีพรสวรรค์วัยเยาว์ที่โดดเด่นของดินแดนต้าลู่ ระยะห่างความสามารถของต่างฝ่ายคงมีไม่มาก ด้วยเหตุนี้การตัดสินออกมายิ่งต้องละเอียดรอบคอบ ปรารถนาจะขึ้นไปหนึ่งก้าวก็เป็นเรื่องที่ยากลำบากยิ่ง!
ในเมื่อกวนเฟยไป๋ลดลงมาอยู่ในอันดับที่ห้าของประกาศชิงอวิ๋น ลำดับที่สี่เป็นธรรมดาที่จะเป็นองค์หญิงลั่วลั่ว เป็นเวลาที่ทุกคนต่างเตรียมตัวรอคอยฟังนามที่สูงส่งของนาง ทว่าเหตุการณ์เหนือความคาดหมายได้เกิดขึ้นอีกครั้งหนึ่ง!
ทันทีทันใดนั้น ข้างทางเดินทั้งสองปรากฏเสียงดังเกรียวกราวขึ้น เสียงโต้เถียงของผู้คนดังอื้ออึงกระจายออกไป ทำให้นกที่เกาะตามต้นไม้ในป่าจำนวนนับไม่ถ้วนตกใจ สุดท้ายแล้วคล้ายกับว่าจะนำท้องฟ้าของป่าลึกที่สดชื่นพลิกกลับออกมา
ลำดับที่สี่ของประกาศชิงอวิ๋น คาดไม่ถึงว่าจะยังไม่ใช่องค์หญิงลั่วลั่ว กลับเป็นชื่อของคนอื่น!
ท่าทางของเฉินฉางเซิงเหม่อลอย เอ่ยถาม “เกิดอะไรขึ้น คนผู้นี้เป็นใครเล่า”
เวลานี้ใบหน้าของถังซานสือลิ่วก็เต็มไปด้วยความตกใจ หลังจากครู่ใหญ่ๆ จึงตื่นจากภวังค์ เอ่ยว่า “เจ็ดคำโคลงแห่งแดนเทพลำดับที่สาม ชิวซานจวินกับโก่วหานสือหลังจากไปอยู่ในประกาศเตี่ยนจิน เขาเป็นผู้ที่แข็งแกร่งที่สุดของหอกระบี่เขาหลีซานที่อยู่ในประกาศชิงอวิ๋น”
หลังจากนั้นเขากล่าวด้วยความเคร่งขรึมเอ่ยเสริมว่า “เขาอยู่ในอันดับสามของประกาศชิงอวิ๋นมาตลอด”
เฉินฉางเซิงใช้เวลาเพียงน้อยนิดถึงจะเข้าใจทั้งสิ้น หากจะกล่าวให้ชัดเจน เขาใช้เวลาเพียงน้อยนิดถึงจะตื่นจากภวังค์ มุมปากของเขากระตุกขึ้น เขาคิดอยากจะอดกลั้นรอยยิ้ม ไม่ว่าอย่างไรกลับอดกลั้นไม่ได้
...ลั่วลั่วเข้าไปอยู่สามอันดับแรกของประกาศชิงอวิ๋น!
เป็นอาจารย์ของลั่วลั่ว มีเวลาไปมาหาสู่กันทุกวันเป็นเวลานาน ไม่อาจใช้คำว่าใกล้ชิดกันดุจหูกับจอนผม แต่เป็นดังมิตรภาพของสหายร่วมเรียน เขาตอนนี้จนกระทั่งรู้สึกว่าตนยินดีมากเสียกว่าตนไปอยู่บนประกาศชิงอวิ๋นเสียอีก!
เลขสามสำหรับผู้คนทั่วไปความหมายไม่เหมือนกัน อาจจะเป็นเพราะว่าสามแน่นอนที่สุด หรืออาจจะเป็นสาเหตุของความคิดที่ซับซ้อน โดยสรุปแล้ว สามเป็นสิ่งที่ไม่เหมือนกัน
ดังเช่นการสอบใหญ่รับเอาเพียงสามอันดับ อันดับแรกรับเพียงสามคน
ด้วยเหตุนี้ สิบอันดับแรกเป็นความรู้สึกหนึ่ง สามอันดับแรกก็เป็นอีกความรู้สึกหนึ่ง
ลั่วลั่วสามารถเข้าไปอยู่ในสามอันดับแรก พิสูจน์ได้ว่านางได้ยืนอยู่ในตำแหน่งที่สูงที่สุดของคนที่อายุรุ่นเดียวกัน
เริ่มจากเวลาช่วงสั้นๆ นางไม่เพียงแต่มีสายเลือดที่สูงส่งแข็งแกร่ง ยังมีตำแหน่งที่สูงส่งแข็งแกร่งไร้สิ่งใดเปรียบ อีกทั้งภายหลังนางยังฝึกบำเพ็ญเพียรด้วยความยากลำบาก มิได้เกี่ยวข้องกับแซ่แต่อย่างใด
นี่เป็นเกียรติระดับไหนกัน!
เฉินฉางเซิงแหงนหน้าช้าๆ ทอดสายตาไปยังตำหนักกระจ่างพิสุทธิ์ ไม่รู้ว่าอยู่ในโลกใบไม้ครามของใต้เท้าสังฆราช ลั่วลั่วล่วงรู้ข่าวคราวเรื่องนี้หรือไม่
อย่างไรก็ตามการตกตะลึงก็มิได้สิ้นสุดเพียงเท่านี้
เพราะอันดับที่สามของประกาศชิงอวิ๋นยังคงมิใช่ลั่วลั่ว
ป่าฤดูใบไม้ร่วงริมทางเดินเงียบเป็นเป่าสาก ผู้คนตกตะลึงจนมึนชาแล้ว
กลุ่มตำหนักในพระราชวังหลี เกิดเป็นเสียงตกตะลึงอื้ออึงดังขึ้น
สีหน้าของถังซานสือลิ่วขาวซีดเล็กน้อย กล่าวอย่างมิได้เข้าใจ “นี่เป็นไปได้อย่างไร!”
เฉินฉางเซิงมิได้เข้าใจใดๆ เกี่ยวกับบรรดาผู้มีพรสวรรค์ที่อยู่สิบอันดับแรกในประกาศชิงอวิ๋น ด้วยเหตุนี้ความรับรู้จึงรุนแรงไม่เท่าเขาด้วยซ้ำ โดยเฉพาะอย่างยิ่งคิดไปถึงค่ำคืนนั้นที่สำนักฝึกหลวง เห็นท่าทางเคารพนอบน้อมเชื่อฟังของลั่วลั่วอยู่ตรงหน้าเฉินฉางเซิง ที่จริงแล้วเขายากที่จะรับได้ หญิงสาวที่อ่อนหวานหยาดเยิ้มผู้นี้ คาดไม่ถึงว่าสามารถเอาชนะลูกหมาป่าเลือดเย็นที่ใช้ชีวิตผ่านวันคืนในลมหิมะของดินแดนทิศเหนือใกล้เผ่าปีศาจได้!
ในที่สุดเวลานี้มาถึง
เพื่อฟังชื่อนี้ ผู้คนรอคอยเป็นระยะเวลายาวนาน เมื่อแรกเริ่ม คงจะไม่มีผู้ใดคาดคิดได้เป็นแน่ จะต้องรอเป็นระยะเวลายาวนานถึงได้ยิน
“สำนักฝึกหลวง ไป๋ตี้ลั่วเหิง อันดับสองของประกาศชิงอวิ๋น”
สองข้างทางที่เงียบเชียบก็ยังคงเงียบเชียบ เสียงตกใจตื่นตะลึงดังขึ้นในกลุ่มตำหนักของพระราชวังหลี แม้จะเป็นจวนรับรองของคณะทูตทางทิศใต้ก็มีการเคลื่อนไหวเลือนราง
ทั่วทั้งจิงตู จนกระทั่งทั่วทั้งดินแดนต้าลู่เวลานี้ก็คงจะตกอยู่ในความตื่นตะลึง
ไป๋ตี้ลั่วเหิง องค์หญิงของเผ่าปีศาจ ข้ามผ่านลำดับที่เก้าในประกาศชิงอวิ๋น หลังจากใช้เวลาเพียงไม่กี่เดือน ก็เข้ามาอยู่ในประกาศชิงอวิ๋นสามอันดับแรก สุดท้ายแล้วอยู่อันดับรองจากที่หนึ่ง!
ผู้คนทั้งหมดต่างเข้าใจ เมื่ออยู่ในประกาศชิงอวิ๋นจะขึ้นไปอันดับข้างหน้าเป็นเรื่องที่ทุกข์ยากอย่างยิ่ง จากลำดับที่เก้ามาถึงลำดับที่สองโดยตรง จนถึงขนาดที่ว่าน่าเหลือเชื่อมากกว่าผู้ที่อยู่อันดับสุดท้ายก้าวข้ามเข้ามาอยู่ในสิบอันดับแรก!
นี่เป็นระดับความก้าวหน้าที่น่าหวาดกลัวระดับไหน!
ในประวัติศาสตร์ของประกาศชิงอวิ๋นที่ผ่านมา สถานการณ์เช่นนี้น้อยมากที่จะเกิดขึ้น ระยะเวลาสิบกว่าปีมานี้ เมื่อแรกเริ่มชิวซานจวินกับสวีโหย่วหรงเข้ามาในประกาศก็เกิดเรื่องราวทำนองนี้!
หรือว่าในสายตาของหอความลับสวรรค์ ขณะนี้ลั่วลั่วใกล้จะอยู่ในอันดับเดียวกับชิวซานจวินกับสวีโหย่วหรงแล้วหรือ
ผู้คนจำนวนมากกำลังขบคิดถึงปัญหานี้ โดยเฉพาะอย่างยิ่งคิดไปถึงการชุมนุมไม้เลื้อย การแสดงของลั่วลั่วถึงแม้จะแข็งแกร่ง แต่ก็มิได้เหนือกว่าคู่ต่อสู้ไกลเกิน อย่างน้อยก็ไม่อาจเกลี้ยกล่อมคนทั้งโลกว่านางอาศัยสิ่งใดชนะลูกหมาป่าทางทิศเหนือได้
เมื่ออยากจะรู้ถึงคำตอบ เป็นธรรมดาที่ผู้คนจะไม่พลาดการวิเคราะห์ของหอความลับสวรรค์
ผู้อาวุโสยังคงใช้ภาษาวิเคราะห์ลั่วลั่วอย่างเรียบง่าย อีกทั้งยังออกมาโดยตรง ก็เหมือนกับลักษณะท่าทางของตระกูลไป๋ตี้ กล่าวได้โดยตรงขณะนี้นางเหนือกว่าผู้ฝึกบำเพ็ญเพียรของเผ่าปีศาจ เช่นนั้นนางอาศัยพรสวรรค์ของสายเลือดที่ปรากฏออกมาได้อย่างไร้สิ่งใดเปรียบ นอกจากบุคคลดังเช่นชิวซานจวินกับสวีโหย่วหรง ผู้ใดก็มิอาจเป็นคู่ต่อสู้ของนางได้!
การวิเคราะห์วิจารณ์ที่รุนแรงเช่นนี้ ทำให้ผู้คนจิตใจเลื่อนลอย ถึงกับว่ามีคนจำนวนมากไม่ได้ยิน การวิเคราะห์สุดท้ายของผู้อาวุโสหอความลับสวรรค์คล้ายกับว่าชี้แนะรางๆ ว่า นางพบเจออาจารย์ที่ยอดเยี่ยมถึงจะเป็นกุญแจสำคัญของทั้งหมดทั้งมวลนี้
มีคนที่ได้ยินประโยคนี้ ดังเช่นซูม่ออวี๋กับถังซานสือลิ่ว
ซูม่ออวี๋มองไปทางเฉินฉางเซิง ความรู้สึกสลับซับซ้อนถึงขีดสุด
ถังซานสือลิ่วจ้องมองเขา ความรู้สึกเลื่อมใสสูงสุด
เฉินฉางเซิงถึงแม้จะมีอุปนิสัยสงบนิ่งอย่างไร เวลานี้ก็ยากที่จะหลีกเลี่ยงไม่รู้สึกยินดีรู้สึกภาคภูมิใจได้
อาการบาดเจ็บของเซวียนหยวนผ้อ ก็ถูกเขารักษาให้หายดี ลั่วลั่วฝึกบำเพ็ญเพียรแล้วพบเจอกับปัญหาอุปสรรค ก็เป็นเขาที่แก้ไขให้ สำนักฝึกหลวงวันนี้มีสามคนที่อยู่ในประกาศชิงอวิ๋น สิ่งเหล่านี้ก็สมภาคภูมิที่จะให้เขาภาคภูมิใจ
ทว่าเพียงชั่วครู่ เขากลับมาสงบนิ่งอย่างรวดเร็วอีกครั้ง สงบนิ่งจริงๆ เพราะเสียงของตำหนักประกาศการศึกษายังคงดำเนินต่อ ประกาศชิงอวิ๋นยังมีอีกนามของคนสุดท้ายที่จะต้องปรากฏออกมา
สิ่งเหล่านั้นทำให้เขารู้สึกภาคภูมิใจ รายชื่อที่อยู่เบื้องหน้านั้น ยิ่งไม่เพียงพอให้แข็งแกร่ง
ขณะนี้ผู้คนต่างก็ทราบดี การเปลี่ยนแปลงอย่างฉับพลันของประกาศชิงอวิ๋นสาเหตุเพราะระดับพละกำลังขององค์หญิงลั่วลั่วพัฒนาอย่างรวดเร็ว ด้วยเหตุนี้เวลานี้คล้ายกับว่าให้ความสนใจเล็กน้อย
ไม่ใช่เพราะว่าพวกเขากล้าที่จะไม่เคารพชื่อนั้น และก็ไม่เป็นเพราะว่าลำดับแรกของประกาศชิงอวิ๋นไม่สำคัญ แต่เป็นเพราะว่าเริ่มตั้งแต่สองปี การเปลี่ยนแปลงสามครั้งติดต่อกัน ชื่อนั้นยังคงอยู่อันดับแรกมาตลอด มิได้มีความหมายใหม่นานแล้ว
ไม่มีผู้คนคิดว่าอันดับแรกของประกาศชิงอวิ๋นจะปรากฏรายชื่ออื่น นอกจากนางจะคิดเอง
“สวีโหย่วหรง จากสถานศึกษาหนานซี อันดับแรกของประกาศชิงอวิ๋น”




[Go To Next Chapter]( ./117.md)