##บทที่ 857 เรื่องด่า ไม่เคยมีใครสู้ได้!
ระหว่างทางเดินข้างหลังเวที
เหยาเจี้ยนไฉหัวเราะพลางเอ่ย “ได้พูดจนสะใจเลย”
จางเย่เองก็เบิกบาน “นั่นสิ หายากนะที่พวกเราจะได้พูดไร้สาระตามใจปากอย่างนี้ ไม่ได้ด่าวงการเซี่ยงเซิงตั้งนาน คราวนี้จัดเต็มซะเลย!”
“เสียดายที่ห้ามเผยแพร่” เหยาเจี้ยนไฉเอ่ยอย่างเศร้าใจ
จางเย่ “ถึงเผยแพร่ไปก็ไม่เป็นไรหรอก”
เหยาเจี้ยนไฉถลึงตาใส่ “ไม่เป็นไรกับผีสิ ขืนแพร่ออกไปคงวุ่นตายชัก งานประกวดคราวก่อนพวกเราก็ด่าวงการเซี่ยงเซิงไปตั้งสามยก ผลลัพธ์เป็นไงนายดูสิ ไอ้พวกนี้เลยตามด่าเราทั้งปี ถ้าคราวนี้ถูกถ่ายทอดออกไปอีก นายว่ามันจะน้อยลงไหมล่ะ? แต่ว่าไปแล้วใครจะกล้ามาเผยแพร่เซี่ยงเซิงนี่ให้เราเล่า? มุกตลกประเภทนี้ ก็เล่นกันได้แค่ในวงเล็กๆ เท่านั้นเอง”
จางเย่เบ้ปาก “นายคิดว่าแค่เราไม่พูดเซี่ยงเซิงแล้วพวกนั้นก็จะเลิกด่าเรารึไง?”
“อืม ก็จริง” เหยาเจี้ยนไฉส่ายหน้าพลางหัวเราะ “เราสองคนคงได้ชื่อว่าเป็น ‘ศัตรูของเหล่าคนวงการเซี่ยงเซิงระดับชาติ’ ไปจนชั่วชีวิตละนะ”
จางเย่พูดอย่างไม่สะทกสะท้าน “ศัตรูก็ศัตรูสิ จะสักแค่ไหนเชียว”
เหยาเจี้ยนไฉหัวเราะ “เจอเห็บเหากัดเท่าไรก็ไม่คันแล้วสินาย”
ทันใดนั้น พลันมีเสียงพูดคุยร้อนรนของพวกสตาฟหลังเวทีดังลอดมา ทุกคนตื่นตระหนก ราวกับมีเหตุร้าย
จางเย่ขมวดคิ้วสงสัย “มีอะไรกัน?”
“ดูเหมือนจะเกิดเรื่อง?” เหยาเจี้ยนไฉเองก็แปลกใจ
เมื่อพวกเขาเงี่ยหูฟัง ปรากฏว่าที่คนเหล่านั้นพูดถึงก็คือพวกเขาทั้งสองนั่นเอง
“แย่แล้ว!”
“กลายเป็นเรื่องใหญ่เลย!”
“หลุดไปได้ไงเนี่ย? ปล่อยลงอินเทอร์เน็ตด้วย?”
“ใครเอาไปปล่อยนะ! จงใจป่วนเหรอ?”
“กระจายว่อนอินเทอร์เน็ตมาสักพักแล้วด้วย! ได้ยินว่าเกือบตีกันแน่ะ!”
“เหลวไหล จะไม่ตีกันได้ยังไง ก็พวกวงการเซี่ยงเซิงกับคืนส่งปี CCVT นั่นโดนเซี่ยงเซิงของอาจารย์จางกับอาจารย์เหยาด่าจนเละไปเลย!”
คนเหล่านั้นวิ่งผ่านไปอย่างรวดเร็วจนไม่ทันสังเกตเห็นพวกจางเย่
จางเย่ตะลึง “อะไรนะ? โดนปล่อยคลิปลงอินเทอร์เน็ต?”
เหยาเจี้ยนไฉอุทาน “ใครเอาไปปล่อยฟะ?”
พวกเขาย่อมไม่อาจคาดคิด คนของสถานีโทรทัศน์นครหลวงก็ไม่ได้คาดฝันว่าจะมีสถานการณ์แบบนี้เช่นกัน!
ทางฝั่งเวที
คนแรกที่รู้ข่าวดังกล่าวกำลังรีบเร่งไปแจ้งสถานการณ์กับหัวหน้า!
เมื่อได้รับรายงาน รองผู้กำกับคนหนึ่งของรายการคืนส่งปีโทรทัศน์นครหลวงพลันหลั่งเหงื่อเย็นเยียบ “ว่าไงนะ?”
หูเฟยเองก็ตะลึง “หลุดออกไปได้ยังไง?”
ฉางเสี่ยวเลี่ยงเดือดทันที “เมื่อกี้ใครใช้มือถืออัดเสียงในห้องส่ง? สั่งคนไปลากตัวมา!”
ทุกคนต่างเพ่งมองหาตัวคนทำไปรอบๆ ทว่าจะไปหาที่ไหนได้?
เสียวหลวี่สำลักออกมา
ต้าเฟยกะพริบตา รู้สึกกังวลแทนจางเย่
รองผู้อำนวยการรายการคืนส่งปีคนหนึ่งกล่าว “ถ้าเซี่ยงเซิงนี้ถูกปิดเผย ต่อให้คนอื่นรู้ว่าเราไม่เอาการแสดงแบบนี้ขึ้นเวทีคืนส่งปี แต่ยังไงก็คงได้เป็นปมขัดแย้งระหว่างทีมรายการคืนส่งปีของเรากับ CCTV แน่!”
“หัวหน้าสถานี”
“หัวหน้าสถานี! ทำยังไงกันดีครับ?”
ทุกคนต่างมองไปยังหัวหน้าสถานีแห่งสถานีโทรทัศน์นครหลวง
หญิงชราผู้มีท่าทีเยือกเย็น กวาดมองทุกคนคราหนึ่ง “ที่ให้จางเย่กับเหยาเจี้ยนไฉทำการแสดงปลอม ก็ไม่ใช่เพราะเดาว่าจะเกิดเหตุการณ์นี้อยู่แล้วหรอกหรือ? เพื่อเลี่ยงไม่ให้การแสดงจริงหลุดออกไปไม่ใช่หรือไง? ในเมื่อเป็นไปตามที่เตรียมไว้ แล้วจะแตกตื่นกันไปทำไม? ไม่ใช่การแสดงจริงสักหน่อย”
การซ้อมยังคงดำเนินไป
การแสดงชุดถัดไปขึ้นเวทีต่อ
เมื่อเหล่าผู้บริหารสถานีและสตาฟได้ฟังดังนั้น ก็ได้แต่เดินกลับที่นั่งอย่างวิตก ดูการแสดงชุดต่อมาพลางเลื่อนจอมือถือดูเวยป๋อ เกาะติดสถานการณ์ทุกวินาที!
……


บนอินเทอร์เน็ต
มีคลิปเซี่ยงเซิงชุดใหม่ของจางเย่กับเหยาเจี้ยนไฉโผล่ขึ้นมาเพียบ! ชาวเน็ตหลายคนตื่นเต้นราวกับโดนฉีดเลือดไก่ ฟังเซี่ยงเซิงพลางส่งเสียงฮือฮา แล้วคอมเมนต์ลงอินเทอร์เน็ต!
“ฮาๆๆๆๆ!”
“ฉันไม่ไหวแล้ว! ขำจะตายอยู่แล้ว!”
“คนเป็นต่อมลูกหมากโตฉี่แตกกันหมด?”
“นั่นมันเงินน้ำพักน้ำแรงพวกเรา? ไอ้หยาแม่*! ขอขำแป๊บ! ฮ่าๆๆๆ!”
“ทำไมจี้เส้นขนาดนี้ล่ะโว้ย!”
“จางเย่ เหล่าเหยา ฉันโคตรชอบพวกคุณเลย!”
“ไม่เสียทีที่สองคนนี้เป็นสุดยอดคู่หูผู้นำด้านเซี่ยงเซิงจริงๆ!”
“ฉิ*หาย ไม่เคยฟังเซี่ยงเซิงที่โคตรขำขนาดนี้มาก่อนเลย!”
“นั่นสิ พอได้ฟังเซี่ยงเซิงของจางเย่กับเหยาเจี้ยนไฉ ก็รู้สึกว่ามุกของพวกนักแสดงเซี่ยงเซิงคนอื่นแม่*ไม่ฮาแล้ว! เซี่ยงเซิงของสองคนนี้เหนือชั้นกว่าของวงการเซี่ยงเซิงไปโคตรไกล!”
“ถังต้าจางโดนลูกปืนอีกรอบจังๆ เลย”
“ใช่ลูกปืนที่ไหน? นี่มันขีปนาวุธนำวิถีชัดๆ!”
“พรืด! ดูท่าถังต้าจางคงเป็นลมพับคาบ้านไปแล้วแน่!”
“ด่าได้โคตรหนักหน่วง! โคตรสะใจ!”
“รายการคืนส่งปี CCTV ก็ซวยไป โดนจางเย่ ‘พิฆาต’ เข้าให้!”
“ฝีปากจางเย่ เป็นปากที่มีอานุภาพทำลายล้างที่สุดจริงๆ! ใครก็ตามที่ล่วงเกินเขาต้องช้ำในไปอีกแปดชาติ! โดนด่าจนต้องกระอักเลือด!”
“ไอ้หยา โคตรฮา!”
“คุณภาพวัดกันที่ผลงาน ไอ้พวกคนวงการเซี่ยงเซิงนั่นก็ทำได้แค่คอยด่าจางเย่ในอินเทอร์เน็ตเท่านั้นเอง คำด่าก็ไม่สร้างสรรค์เลย กี่ทีกี่หนก็เอาแต่พูดซ้ำๆ ว่า ‘พวกเราไม่มีทางยอมรับนายหรอก’ แต่ดูความเทพของอาจารย์จางสิ ผลงานคุณภาพระดับอ้าปากก็ด่าคน ช่างสรรหาคำมาด่าพวกนั้นได้ และไม่ใช่แค่สักแต่ด่าด้วยนะ ยังฮาตั้งแต่ต้นจนจบ โคตรสามารถ!”
“ฮ่าๆ อ้าปากก็ด่าคน? จางเย่นี่ขั้นปรมาจารย์ชัดๆ!”
“นั่นสิ ในประเทศนี้มีใครเคยด่าเขาชนะบ้าง? ไอ้พวกคนวงการเซี่ยงเซิงนี่ก็ไม่รู้จักหลาบจำ! ตอนประกวดเซี่ยงเซิงคราวก่อนก็โดนจางเย่ด่าจนเสียหมาไปทีหนึ่งแล้ว คราวนี้พวกนายยังกล้าท้าทายเขาอีก? พวกนายเคยเห็นคนอย่างจางเย่อดกลั้นความไม่พอใจไว้ตั้งแต่เมื่อไหร่กัน?”
“เชี่* จางเย่จะพูดไอ้นี่บนเวทีคืนส่งปี BTV จริงดิ?”
“ออกอากาศได้เหรอแบบนี้? ไม่มั้ง?”
“ไม่ได้หรอก นี่มันการแสดงปลอมชัดๆ!”
“ใช่ ต้องเป็นรายการหลอกแน่นอน!”
“คนอย่างอาจารย์จางแค่พูดสบายๆ แสดงรายการปลอมเรื่อยเปื่อยก็ทำเอาคนวงการเซี่ยงเซิงโคตรจุกแล้ว!”
“ฮ่าๆๆ ไม่ไหวแล้ว ต้องฟังซ้ำ!”
“ฉันก็เหมือนกัน ฟังไม่มีเบื่อแน่!”
“ฉันฟังไปสามรอบแล้ว! เขาแม่*ระบายอารมณ์เฉยๆ จริงด้วย!”
“จางเย่พูดถูก วงการเซี่ยงเซิงไม่ค่อยมีคนดีหรอก!”
“ด่า! ด่า! ด่า ด่า! เล่นมันเลย!!”
เซี่ยงเซิงบทนี้นำมาซึ่งความชุลมุนถึงขีดสุด!
……


ที่บ้านถังต้าจาง
กลุ่มนักแสดงเซี่ยงเซิงที่มาฝึกซ้อมรายการคืนส่งปีแต่ละคนล้วนมีสีหน้าไม่น่ามอง บางคนขาวซีด บางคนมืดทะมึน ยังมีบางคนถึงกับหน้าเขียว!
นักแสดงคนหนึ่งตบโต๊ะตะโกน “มันจะมากเกินไปแล้ว!”
ลูกศิษย์คนหนึ่งของถังต้าจางเกรี้ยวกราด “ไอ้คนไม่รู้จักเคารพกฎเกณฑ์!”
ถังต้าจางเองก็ขบกรามแน่น เอ่ยชื่อทั้งสองลอดไรฟัน “จางเย่! เหยาเจี้ยนไฉ!”
“ปล่อยไว้แบบนี้ไม่ได้!” มีคนร้องขึ้นมา “แบบนี้มันเหยียบหัวพวกเราแล้วขี้รดกันชัดๆ!”
มีคนสนับสนุน “ใช่! แค้นนี้ไม่ได้สะสาง! ไม่มีทางจบแน่!”
ทุกคนต่างโมโหเดือด!
ฆ่าได้หยามไม่ได้! เซี่ยงเซิงบทนี้มันด่ากันสาหัสเกินจะรับไหว!
แต่ถึงจะไม่ยอมจบกับจางเย่ยังไง ก็กลับไม่มีใครกล้าเสนอวิธีแก้แค้นออกมา!
ใช่ว่าก่อนหน้านี้จะไม่เคยมีใครมาท้าทายพวกเขา และใช่ว่าจะไม่เคยมีคนอาชีพเดียวกันตั้งแง่หรือด่าพวกเขาต่อหน้าสาธารณชน แต่เมื่อในวงการนี้พวกเขาอยู่ใต้การนำของเหล่าผู้อาวุโสตำแหน่งสูง บรรดานักแสดงเซี่ยงเซิงตัวเล็กๆ ก็ต้องปฏิบัติตามคำสั่ง คว่ำบาตร กีดกัน ฟ้องเบื้องบนจนพวกนักแสดงเซี่ยงเซิงที่มาเป็นอริทนอยู่ในวงการต่อไปไม่ได้ เพราะวงการนี้คำพูดของท่านผู้นำคือคำสั่งขาด ถังต้าจางเป็นหัวเรือใหญ่คนปัจจุบัน เมื่อเขาสั่งทุกคนย่อมต้องลงมือปฏิบัติตาม!
แต่จางเย่กับเหยาเจี้ยนไฉมันไม่เหมือนคนอื่นว้อย!
เหยาเจี้ยนไฉมีตำแหน่งเป็นดารานักแสดง ซึ่งปกติพวกเขาไม่ยุ่งเกี่ยวด้วยอยู่แล้ว
จางเย่นั้นยิ่งกว่า อาชีพเขาไม่ได้อยู่ในโรงละครเล็กๆ หรือออกแสดงงานใหญ่ แต่งานหลักของเขาคือการเป็นพิธีกร แถมยังผลิตรายการ เขียนนิยาย แต่งเพลง แล้วยังสอนหนังสืออีก ต่อให้คนวงการเซี่ยงเซิงทั้งหมดพากันแห่รายงานเบื้องบน แห่กันคว่ำบาตร ก็ไม่ได้มีความหมายอะไรเลย เรื่องนี้พิสูจน์กันมาตั้งแต่งานประกวดเซี่ยงเซิงเมื่อปีก่อนแล้ว คนเหล่านี้ทำอะไรจางเย่ไม่ได้!
นักแสดงเซี่ยงคนหนึ่งพูดเสนอ “ไอ้ประโยค ‘นั่นมันเงินน้ำพักน้ำแรงของพวกเราทั้งนั้น?’ นั่นใส่ร้ายหมิ่นประมาทชัดๆ! เราจะยอมไม่ได้ ไปฟ้องเขากันเถอะ!”
“ใช่แล้ว!”
“ฟ้องเลย!”
“นี่มันหมิ่นประมาทกันชัดๆ!
ทุกคนต่างกระเหี้ยนกระหือรือ
แต่ทันใดนั้น ลูกศิษย์วัยสิบแปดปีคนหนึ่งของถังต้าจางก็พลันแทรกขึ้นอย่างไม่ดูบรรยากาศ “เอ แต่เหมือนตัวจางเย่เองจะเป็นนักกฎหมายด้วยนะครับ?”
ทุกคนหันขวับมองเขาเป็นตาเดียว
“เป็นนักกฎหมายแล้วมันยังไงเหรอ?”
“ก็ฟ้องได้อยู่ดี!”
“ไอ้เวรนี่โคตรอันธพาล!”
แต่ยิ่งพูด ความมั่นใจของทุกคนก็ยิ่งถดถอย จนในที่สุด ก็ไม่มีใครพูดเรื่องฟ้องร้องจางเย่ขึ้นมาอีกเลย เพราะอะไรน่ะหรือ? ก็แม้แต่กับ CCTV จางเย่แม่งยังชนะคดีเลย! ต่อให้พวกเขารู้จักคนใหญ่คนโตสักแค่ไหน ก็คงหาทนายที่เก่งกว่าของ CCTV ไม่ได้! ผลสอบนักกฎหมายของหมอนี่ ก็เขย่าวงการกฎหมายด้วยคะแนนเต็มมาแล้ว!
ถังต้าจางตบโต๊ะอย่างโกรธเกรี้ยว “มีอย่างที่ไหน! ทำอะไรมันไม่ได้เลยเรอะ!”
หลังจากที่ทุกคนเค้นสมองใช้ความคิดกันไปหลายตลบ ก็ต้องผิดหวัง พวกเขาไม่รู้จริงๆ ว่าจะแก้เกมเอาชนะจางเย่ได้ยังไง! ไม่มีหนทางเลยสักนิด!
ลูกศิษย์คนเล็กของถังต้าจาง เป็นหน้าใหม่ที่เพิ่งเข้าสู่วงการเซี่ยงเซิง อายุยังไม่ถึงสิบแปด เขาเองเวลานี้ก็รู้สึกขมขื่นในใจ เขาอยากเสนอแนะว่า พวกเราเลิกทะเลาะกับจางเย่สักทีไม่ดีกว่าหรือ? CCTV ยังทำอะไรเขาไม่ได้ SARFT ก็คุมเขาไม่อยู่ เจ้าตัวอันธพาลบัดซบแห่งวงการบันเทิงนี่ก่อเรื่องไปทั่วอยู่แล้ว พวกเราแค่ซ่อนตัวอยู่เงียบๆ ไม่ดีกว่าหรือ? จะไปงัดข้อกับเขาก็สู้ไม่ได้อยู่ดี! ประเด็นสำคัญที่สุดก็คือ ต่อให้ทั้งวงการเซี่ยงเซิงผนึกกำลังกันแน่นหนาแค่ไหน ก็ยังทำอะไรหมอนี่ไม่ได้!
จะสู้กันไปเพื่ออะไร?
สู้ไม่ได้อยู่แล้ว!
……


และแล้วในที่สุด ข่าวก็แพร่สะพัดไปทั่วอย่างรวดเร็ว!
“จางเย่ได้รับเชิญไปรายการคืนส่งปีสถานีโทรทัศน์ดาวเทียมนครหลวง!”
“จางเย่ เหยาเจี้ยนไฉ ด่าคนด้วยเซี่ยงเซิงอีกครั้ง!”
“ผลงานใหม่ในรายการคืนส่งปีของจางเย่——ฉันจะขึ้นเวทีคืนส่งปี?”
“วงการเซี่ยงเซิงถูกประณามถ้วนหน้า!”
“จางเย่เสียดสีคืนส่งปี CCTV และวงการเซี่ยงเซิงแห่งชาติ!”
“ฮาแตก! หลุดเสียงซ้อมเซี่ยงเซิงคืนส่งปี!”
“พบกับเซี่ยงเซิงของจางเย่อีกครั้ง!”
“นองเลือดด้วยมุกเซี่ยงเซิง? จางเย่ เหยาเจี้ยนไฉ เปิดศึกกับวงการเซี่ยงเซิงอีกครั้ง!”
ข่าวหนังสือพิมพ์ ต่างพาดหัวเหตุการณ์ “พิฆาต” ในครั้งนี้ เนื้อหาส่วนใหญ่เขียนเกี่ยวกับเซี่ยงเซิงชิ้นล่าสุด —— การกระทำของจางเย่ประจักษ์ต่อสายตาชาวโลกอีกครั้ง ว่ากับเรื่องด่าคน ไม่มีใครสู้เขาได้!








[Go To Next Chapter]( ./55.md)