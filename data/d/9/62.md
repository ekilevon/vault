##บทที่ 865 : กวาดไปเจ็ดสิบรางวัล!
ทุกคนต่างเบิกตามองจอด้วยความไม่อยากเชื่อ ไม่อาจบรรยายได้ว่าเห็นสิ่งใดอยู่กันแน่!
“สวรรค์!”
“ไหนว่าซ่อมเสร็จแล้วไง? คิดว่าแก้ไปแล้วซะอีก?”
“เกิดบ้าอะไรขึ้นมาอีกละเนี่ย?”
“จางเย่อีกแล้วเหรอ?”
“เชี่ย จะบ้าตาย!”
“น้องสาวมันสิ ขอให้คนอื่นเขาบ้างสิวะ?!”
“จับต่อเลย ฉันไม่เชื่อว่าแม่งจะเป็นเขาอีก!”
“ใช่ แค่บังเอิญหรอก เขาไม่มีทางชนะอีกแน่!”
“เชี่ย ถ้าเป็นจางเย่อีก ฉันจะกินโต๊ะนี่ให้ดู!”
หัวหน้าผู้กำกับของรายการคืนส่งปีมีสีหน้าประหลาดพิลึก
รองผู้กำกับที่นั่งอยู่ข้างๆ เขาไม่เชื่อว่าจะเกิดเรื่องแบบนี้ต่อไปได้อีก จึงร้องขึ้นมา “ฉันสั่งเอง หยุด!”
เฉินเหยี่ยกดปุ่มหยุด
--จางเย่!
หัวหน้าฝ่ายแผนงานของรายการคืนส่งปี “หยุด!”
--จางเย่!
ผู้กำกับหญิง รองฝ่ายแผนงานรายการ “หยุด!”
--จางเย่!
สวีอี้เผิงมีสีหน้างุนงง “หยุด!”
--จางเย่!
จางเย่กวาดทั้งยี่สิบรางวัลเรียบอีกแล้ว!
เหล่าช่างของ CCTV ต่างเหงื่อแตกพลั่ก!
ขณะนี้ ทุกคนล้วนหันไปมองโต๊ะของช่อง 14 ตรงแถวสุดท้าย สีหน้าแต่ละคนยิ่งตื่นตระหนกขึ้นทุกที!
ทุกคนต้องงุนงง!
ทุกคนต้องตกตะลึง!
เหล่าผู้บริหารสถานีหันมองหน้ากัน แล้วก็พลันก็รู้สึกเศร้าโศกจนไส้เขียว ถ้าพวกเขายืนยันไม่ปล่อยให้จางเย่เข้างานแต่แรก เรื่องก็ไม่เกิดขึ้นแล้ว นี่ควรจะเป็นงานเลี้ยงพนักงานประจำปีของ CCTV ที่สมบูรณ์แบบ แต่กลับถูกจางเย่คนเดียวทำให้เละเทะขนาดนี้!
ไอ้คนแซ่จาง!
ถล่มปู่คนที่สองเอ็งสิวะ!
เอ็งตั้งใจจะมาหาเรื่องกันใช่ไหม?
พิธีกรหญิงตะลึงอยู่นานก่อนพูดเสียงสั่น “ตะ...ต่อไปขอเชิญชมละครตลก ขอ...ขอเชิญนักแสดงขึ้นเวทีค่ะ”
การแสดงชุดต่อมาเริ่มต้น แต่แทบไม่มีใครดู แม้แต่นักแสดงยังชำเลืองมองจางเย่ที่โต๊ะแถวหลัง สงสัยว่าเกิดอะไรขึ้นกันแน่ แม้พวกเขาจะเตรียมทำการแสดงอยู่ด้านหลังเวที แต่ก็ได้ยินว่าด้านหน้าเกิดเรื่องอะไรขึ้นกันบ้าง ในใจแต่ละคนยังนึกกระอักเลือดไม่หยุดยั้ง!
เสี่ยวหวัง “ผู้...ผู้กำกับจาง”
จางเย่พูดเสียงเรียบ “เสี่ยวหวัง ไปรับรางวัล”
เสี่ยวหวัง “..”
ฮาฉีฉี “…”
หวงตานตาน “…”
ก่อนนี้ฮาฉีฉีกับหวงตานตานบอกว่าถ้าพวกเธอโชคดีได้รับรางวัลมือถือนี้ พวกเธอจะมอบให้แก่จางเย่ แต่พอประกาศชื่อผู้ชนะรางวัล น้องสาวนายเถอะ! ผู้กำกับจางกลับชนะรางวัลพวกนี้ด้วยตัวเองไปหมดเลย!
อีกครู่หนึ่งให้หลัง โต๊ะของช่องสิบสี่ก็มีกล่องของรางวัลเพิ่มมาอีกหลายกล่อง!
สิบนาทีต่อมา การแสดงบนเวทีใกล้จบลงแล้ว การแสดงนั้นแสนจะธรรมดา ผู้ชมก็ไม่มีแก่ใจจะดูต่อ เมื่อจบลงจึงมีเสียงปรบมือเพียงประปราย คนอื่นๆ ล้วนสนใจแต่จะให้เริ่มการจับฉลากรอบใหม่! หลายคนยังพยายามให้การจับฉลากถูกจัดใหม่ทั้งหมดด้วยซ้ำ
“เปลี่ยนเครื่อง เร็ว!”
“เร็วเข้า!”
“เรียบร้อยรึยัง?”
“ทดสอบอีกรอบ ทำการยืนยันครั้งสุดท้าย!”
“เชี่ยเอ๊ย ไม่เชื่อหรอก!”
ทีมงานและช่างต่างก็วิ่งจัดการเปลี่ยนคอมพิวเตอร์ตามคำสั่งของเหล่าผู้บริหาร ซึ่งล้วนแต่ทนรับความวุ่นวายเช่นนี้ไม่ได้อีกแล้ว!
ทีมผลิตรายการคืนส่งปีและคนของ CCTV1 บางส่วนเกลียดจางเย่จนเข้ากระดูกดำ ทุกคนต่างมีภาระงานเพิ่มขึ้นกันทั้งนั้น จึงพากันสาปแช่งจางเย่!
“ไอ้เชี่ยจางเย่มันก่อเรื่องเก่งจริงๆ!”
“เรื่องนี้มีผีสางมาเอี่ยวแน่!”
“โปรแกรมถูกเจาะแล้ววางอะไรดักไว้รึเปล่า?”
“ใครจะไปรู้? อาจจะเป็นไปได้ก็ได้ ผู้บริหารถึงได้สั่งให้เปลี่ยนระบบไง!”
“นั่นสิ ถ้าโดนโทรจันเข้า เปลี่ยนเครื่องก็น่าจะแก้ปัญหาได้นะ!”
“รางวัลเป็นของจางเย่หมด แล้วเราจะร่วมงานไปทำไม!”
“เรื่อง ‘ฉันอยากขึ้นเวทีคืนส่งปี’ นั่นเขายังไม่ออกมาให้คำอธิบายเลยนะ คำสั่งลงโทษจาก CCTV ยังไม่ทันจาง หมอนั่นก็ชนะรางวัลไปแบบนี้อีก? หกสิบรางวัลรวด? เกิดเชี่ยไรขึ้นเนี่ย!”
“เรื่องนี้ต้องมีเลศนัย!”
“ใช่ เครื่องต้องถูกใครเล่นเล่ห์ใส่แน่!”
คอมพิวเตอร์บนเวทีถูกเปลี่ยนเครื่องใหม่ ทำการติดตั้งโปรแกรมสุ่มรายชื่อสดๆ ตรงนั้น เป็นโปรแกรมง่ายๆ ที่แค่ตั้งค่านิดหน่อยก็ใช้การได้แล้ว
ฝ่ายช่าง “เสร็จเรียบร้อยแล้วครับ”
เฉินเหยี่ยเค้นเสียง “แน่ใจนะ?”
ช่างคนนั้นยิ้มเจื่อน เกิดเหตุไม่คาดฝันพวกนี้นี่ พวกเขาไม่กล้ารับรองอย่างมั่นอกมั่นใจแล้ว “น่าจะไม่มีปัญหาแล้วครับ”
ความจริงแล้วหลังทำงานมาหลายปี นี่คือครั้งแรกที่พวกเขาไม่ทราบว่าปัญหาเกิดจากอะไร หรือจะเจอผีสางเข้าจริงๆ?
การจับฉลากดำเนินต่อไป
รางวัลในรอบนี้ยิ่งมีราคาสูงขึ้น เป็นโน้ตบุ๊กทัชสกรีนพร้อมปากกา และฝาปิดคีย์บอร์ดมาในชุด ถ้าให้เปรียบเทียบ ก็เป็นเหมือนคอมพิวเตอร์รุ่นเซอร์เฟสโปรในโลกของจางเย่ แน่นอนว่ารายละเอียดอาจแตกต่างไปบ้าง แต่การใช้งานทั่วไปนับว่าไม่แตกต่าง แถมราคาก็แพงกว่า เป็นโน้ตบุ๊กจอสัมผัสที่มีสเป็กสูงที่สุด ด้อยกว่ารุ่นลิมิเต็ดเพียงนิดเดียวเท่านั้น แต่ขายในราคาถึง 13,999 หยวน!
รวมทั้งสิ้นสิบเครื่อง!
คราวนี้ไม่ได้มียี่สิบรางวัลอีกแล้ว!
“ของรางวัลสุดยอด!”
“ฉันอยากซื้อรุ่นนี้มาหลายปีแล้ว แต่ทำใจซื้อไม่ได้สักที!”
“สถานีทุ่มเงินไปหลายแน่ๆ ดูของรางวัลราคาแพงพวกนั้นสิ!”
“แต่แม่งไม่มีอะไรตกมาถึงพวกเราเลยนะ!”
“จางเย่จะกวาดไปหมดอีกแล้วเหรอ?”
“จะเป็นลม!”
“อย่าพูดน่า!”
“ฉันไม่หวังรางวัลแล้ว!”
“คอมฯ เปลี่ยนเครื่องแล้วนี่?”
“ต่อให้เปลี่ยนแล้วก็ยังไม่อยากหวังอะไรอยู่ดี!”
เฉินเหยี่ยเองก็ประกาศเสียงเนือย “ต่อไปเป็นการจับรางวัลอีกครั้งนะครับ” แม้พวกเขาจะเปลี่ยนเครื่อง และรู้สึกว่าผลลัพธ์คงแตกต่างจากเดิมไปแล้ว แต่เมื่อเจอเหตุไปหลายๆ ครั้งเข้า เฉินเหยี่ยก็ไม่กล้ารับประกันอะไรอีก เขาได้แต่หวังในใจว่าขอให้มารดามันไม่ใช่จางเย่อีก! อย่าให้เป็นหมอนั่น! อย่าให้เป็นหมอนั่น!
ในเวลาเดียวกัน เสียงเหล่านี้ก็ดังอยู่ในใจทุกคนเช่นกัน
ความคาดหวังของเหล่าผู้บริหารยิ่งเรียบง่ายกว่า อย่าให้เป็นจางเย่ก็พอ นอกนั้นมารดามันจะเป็นใครก็ได้!
เฉินเหยี่ยสูดหายใจลึก “หัวหน้าครับ”
หัวหน้าสถานีไม่สนใจจะเข้าร่วมอีกแล้ว แค่บอกคนข้างๆ “พวกนายจัดการเถอะ”
รองหัวหน้าสถานีคนหนึ่งทำใจไม่ลงเช่นกัน ไม่อยากจะเป็นคนเรียกให้ได้ชื่อจางเย่ขึ้นมาอีก ไม่เช่นนั้นก็โชคร้ายไปแล้ว “เหล่าสวี นายเถอะ”
“เหล่าโจว เป็นนายเถอะนะ”
เหล่าผู้บริหารล้วนแต่ผลักภาระกันไปมา ไม่มีใครกล้าเรียกชื่อ
เห็นดังนั้น รองหัวหน้าสถานีโจวก็กัดฟันกล่าว “เอาล่ะ ฉันคนแรกแล้วกัน”
เขาดูหน้าจอก่อนพูด “หยุด!”
ผู้คนต่างไม่กล้ามองหน้าจออีกแล้ว พวกเขาหลายคนล้วนมีประสบการณ์ไม่ดีนัก!
แต่ขณะที่ผลรางวัลเผยออกมานั้นเอง ทุกคนก็ต้องตะลึง เสียงเชียร์ดังกระหึ่มขึ้นในทันใด!
“ว้าว!”
“ผลออกแล้ว!”
“ไม่ใช่จางเย่ล่ะ!”
“ฮ่าๆๆ! ไม่ใช่จางเย่! ไม่ใช่จางเย่แล้วว้อย!”
“สวรรค์ ในที่สุดก็ไม่ใช่หมอนั่น!”
รองหัวหน้าสถานีโจวย่อมต้องยินดีมาก
เจียงหยวนตบหน้าขาอย่างยินดี “ในที่สุดก็ซ่อมได้แล้ว!”
เหล่าพนักงานของ CCTV ก็ดีใจจนแทบร้องไห้!
เฉินเหยี่ยตื่นเต้นมาก ยอดเยี่ยม ยอดเยี่ยมที่สุด!
เหล่าผู้บริหารล้วนยิ้มร่า!
ทีมผลิตรายการคืนส่งปีเองก็อารมณ์ดีไม่น้อย “เปลี่ยนเครื่องก็หายแล้ว! ฮ่าๆๆ! เตะไอ้คนแซ่จางนั้นพ้นทางไปสักที!”
ฮาฉีฉีนั่งที่แถวหลังกล่าวอย่างเศร้าใจ “เสียดายจัง!”
เสี่ยวหวังอุทาน “น่าเบื่อจังเลย ทำไมต้องเปลี่ยนเครื่องด้วยนะ!”
จางเย่เองก็ตกใจ แต่พอคิดดีๆ แม้ว่ารัศมีแห่งโชค (อัปเกรด) จะมีประสิทธิภาพยิ่งกว่าปกติ แต่ก็ยังไม่ได้เต็มร้อยเสียหน่อย
ทุกคนต่างส่งเสียงโห่ร้องด้วยความยินดีปรีดา
“เรียบร้อย!”
“โอกาสมาแล้ว!”
“ของฉัน ของฉัน คอมฯ ต้องเป็นของฉัน!”
“ฉันอยากรู้นักว่าใครจะกล้าแย่งกับฉัน เหอๆ!”
แม้ว่าพวกเขาจะไม่ใช่คนที่ได้รับรางวัล แต่ก็รู้สึกเหมือนได้รางวัลใหญ่อย่างไรอย่างนั้น!
“อ้อ ใครได้น่ะ?”
“ชื่อนั่น เฉาปัง?”
“หือ?”
“ไม่ถูกต้องนะ หัวหน้าเฉาลาออกไปตั้งแต่สัปดาห์ก่อนแล้วนี่?”
หลังได้ยินเสียงความวุ่นวายด้านล่าง พวกเฉินเหยี่ยก็รีบคุยกัน จึงเพิ่งทราบว่าพวกเขาทำข้อผิดพลาดไป โปรแกรมเขียนไว้นานแล้ว ชื่อพนักงานก็ใส่พร้อมกันไปตอนนั้น เพราะการลาออกของเฉาปังเกิดขึ้นอย่างกะทันหัน ไม่มีใครทันได้แจ้งฝ่ายเทคนิคให้ทำการปรับแก้ ชื่อของเขาจึงยังอยู่ในฐานข้อมูล ซึ่งครั้งนี้ไม่ใช่ความผิดของฝ่ายเทคนิค แต่เป็นเพราะการประสานงานผิดพลาดเสียมากกว่า ทุกคนต่างยุ่งวุ่นวายกับรายการคืนส่งปี ดังนั้นเกิดความผิดพลาดเล็กน้อย ไม่สมบูรณ์บ้างก็ถือว่าเป็นเรื่องปกติ
คอมพิวเตอร์จะมีปัญหาอย่างไรก็ช่าง ขอแค่ไม่ใช่ชื่อของจางเย่ ปัญหาอื่นๆ ล้วนยอมรับได้ทั้งสิ้น
เฉินเหยี่ยตรวจสอบกับผู้บังคับบัญชา ก่อนหัวเราะผ่านไมโครโฟน “ต้องขอโทษด้วยนะครับ แต่หัวหน้าเฉาลาออกไปแล้ว เพราะฉะนั้นผลในรอบนี้ถือเป็นโมฆะ เราจะเริ่มทำการจัดรางวัลใหม่ เหอๆ แต่ก็อย่างที่มีสำนวน เรื่องดีควรค่าแก่การรอคอย ทุกคนจะอดทนรออีกหน่อยได้ไหมครับ?”
ช่างทำการแก้ไขระบบเรียบร้อยแล้ว
แน่นอนว่าย่อมไม่มีใครคิดมากอีก
“จับเถอะๆ”
“มา ฉันเตรียมพร้อมแล้ว!”
“ต้องเป็นฉันแน่!”
ชั่วครู่ให้หลัง เฉินเหยี่ยก็ว่า “เอาล่ะ การจับฉลากเริ่มขึ้นอีกครั้งครับ”
เหล่าผู้บริหารคุยเล่นกันพลางมองจอ คราวนี้ไม่มีใครผลักภาระใส่ใครอีกแล้ว
รองหัวหน้าสถานีโจวยิ้มพลางว่า “ผมเริ่มใช่ไหม?”
“ฮ่าๆ เอาเลย” เหล่าผู้บริหารว่า
“ได้ งั้นผมขอคนแรกนะ” รองฯ โจวหันหน้ากลับไป “…หยุด!”
เฉินเหยี่ยกดปุ่ม
--จางเย่!
รองฯ สวี “เอ่อ หยุด!”
--จางเย่!
รองฯ หลี่ “หยุดเถอะ!”
--จางเย่!
รองหัวหน้าสถานีหาน “เอ่อ…หยุด!”
--จางเย่!
--จางเย่!
--จางเย่!
--จางเย่!
ทั้งโลกเงียบงัน
ทุกคนรู้สึกเหมือนสองตามืดทะมึน!
ถล่มน้องสาวนายสิวะ!
ทำไมนายแม่งตามมาหลอกหลอนพวกเราอีกล่ะเว้ย!
ผู้บริหารสถานีคนหนึ่งตึงเครียดจนรู้สึกเหมือนจะเจ็บแน่นหน้าอกขึ้นมา โรคหัวใจแทบจะกำเริบ!
ชั่วขณะนั้น เจียงหน่ายสยง เจียงหยวน และคนอื่นๆ ในทีมงานรายการคืนส่งปีต่างคิดจะขึ้นไปทุบทำลายเครื่องจับฉลากให้เละ! ทุบแม่งให้เหลือแต่ซาก!!
ไหนว่าซ่อมแล้วไง?
คอมฯ ก็เปลี่ยนเครื่องแล้ว?
นายแม่งล้อพวกเราเล่นใช่ไหม!?
“พรืด!” อวี๋อิ่งอี๋ผู้ซึ่งกลั้นหัวเราะมาตลอดก็ทนไม่ไหว แทบจะหลุดขำออกมา แต่ด้วยเกรงว่าจะไม่เหมาะสมนัก จึงต้องปิดหน้าก้มลงมองโต๊ะขณะหัวเราะ สุดท้าย ถึงกับหัวเราะจนน้ำตาเล็ด
ฮ่าๆๆๆๆๆๆ!


[Go To Next Chapter]( ./63.md)