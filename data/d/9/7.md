##บทที่ 810 : เริ่มการออกอากาศ (กลาง)
ตอนบ่าย
การโฆษณาในช่วงสุดท้ายของทีมรายการ ‘ออกมาเต้น’ นั้นเริ่มสำแดงผล ทั้งเรื่องซุบซิบนินทาฮั่วตงฟาง เรื่องเล่าชีวิตแต่งงานของฟ่านเหวินลี่ แฟนคลับที่เป็นลมในห้องอัด เสียงกระซิบและกระแสทั้งหลายปรากฏในหลากหลายวิธีของสื่อ หนังสือพิมพ์ และอินเทอร์เน็ต ปรากฏแก่ประชาชนอย่างถล่มทลาย ครองพื้นที่ข่าวไปกว่า 10% ของสื่อบันเทิง ถึงกับทำให้ข่าวงานรับรางวัลวงการภาพยนตร์ที่สำคัญนั้นสิ้นกระแส ไม่มีใครเลี่ยงพ้นข่าวเหล่านี้ได้ ได้แต่ให้ความสนใจกับรายการ‘ออกมาเต้น’เท่านั้น!
ในเวยป๋อ
ชาวเน็ตล้วนตื่นเต้นเป็นกำลัง
“รอคอยสุดคณานับ!”
“วันนี้รายการได้เผยโฉมแล้ว!”
“‘ออกมาเต้น’สุดยอด!”
“อย่าเอาแต่โฆษณา ออกอากาศได้แล้ว! รอรากงอกแล้ว!”
“รอดูอยู่นะ เร็วๆๆ!”
“สองทุ่มคืนนี้? รอไม่ไหวแล้ว!”
“ฮิ ๆ ชอบประมุขฮั่วจัง!”
“รักนะอาจารย์เฉินเหยี่ย! ฉันเป็นแฟนตัวยงนะคะ! อาจารย์เฉินเท่มาก!”
ด้วยการโฆษณาของรายการอย่างต่อเนื่อง ทุกคนมีเรื่องคุยกันไม่หยุด แน่นอน ไม่ใช่ทุกคนที่ลืมจางเย่ ยังมีคนส่วนน้อยที่ให้ความสนใจกับการออกอากาศของ‘จีนบนปลายลิ้น’อยู่!
“งั้นวันนี้สารคดีของจางเย่ก็ออกอากาศเหมือนกันน่ะสิ?”
“สับสน จะดูอะไรดีนะ?”
“‘จีนบนปลายลิ้น’หยุดโฆษณาไปพักหนึ่ง แทบลืมไปแล้วเนี่ย!”
“ไม่ใช่ไม่อยากโฆษณาสักหน่อย แต่ทาง CCTV1 เล่นสกปรกต่างหาก!”
“ฝนตกหลังคาต้องรั่ว ‘จีนบนปลายลิ้น’น่ะไม่มีอนาคตแล้ว ฉันดู‘ออกมาเต้น’ดีกว่า!”
“เสียดายที่เป็นสารคดี เฮ้อ!”
“นั่นสิ สงสารอาจารย์จาง เทียบกับรายการใหญ่อย่าง‘ออกมาเต้น’ สารคดีนับเป็นอะไรได้? แม้แต่ CCTV ยังทอดทิ้ง!”
“เชี่* เอา‘ออกมาเต้น’มาแข่งกับสารคดี จะให้แข่งอะไร? แข่งกันได้ด้วย? ถ้าเก่งจริงก็แข่งกับรายการบันเทิงของอาจารย์จางสิ! มาดูกันว่าใครจะเหนือใคร!”
“มันไม่มีคำว่าถ้านี่สิ”
“เลิกเถียงกันเถอะ คืนนี้ก็รู้เองล่ะ!”
เวทีพร้อม
คนพร้อม
ที่เหลือมีแค่เวลาออกอากาศแล้ว
……


ห้าชั่วโมงก่อนออกอากาศ
จางเย่ถูกเรียกไปออฟฟิศของเหยียนเทียนเฟย
“จางน้อย ยังขาดอะไรอีกไหม?” เหยียนเทียนเฟยถาม
จางเย่หัวเราะ “ไม่ขาดแล้วครับ”
เหยียนเทียนเฟยกล่าว “เตรียมพร้อมหมดแล้ว?”
จางเย่พยักหน้า “รอออกอากาศเท่านั้น ไม่ต้องเตรียมการอะไรแล้ว”
เหยียนเทียนเฟยมองนาฬิกาข้อมือ หัวเราะ “เธอดูผ่อนคลายจริงนะ”
“ครับ ที่ควรทำก็ทำหมดแล้ว ที่เหลือก็รอดูตลาดเท่านั้นเอง” คำตอบของจางเย่นั้นตรงกับใจ ตอนนี้เขารู้สึกนิ่งสงบอย่างยิ่ง อย่างไรก็ผ่านลมฝนมาก่อน เมื่อมีประสบการณ์เช่นนี้ จางเย่ก็เติบโตมาแล้ว
……


สามชั่วโมงก่อนการออกอากาศ
ห้องทำงานของผู้อำนวยการสถานี CCTV1
สวีอี้เผิงกล่าว “ผู้อำนวยการเจียง ขอเพิ่มอีกหน่อยเถอะครับ”
เจียงหน่ายสง “แค่วันนี้วันเดียว CCTV1 ก็ให้พวกนายโฆษณาไปสามช่วงแล้ว ยังคิดว่าไม่พออีก? เงินทั้งนั้นนา ตอน ‘เดอะวอยซ์’ ยังใช้แค่สองช่วงเอง”
เฉินเหยี่ยร้องขออยู่นาน
สุดท้ายเจียงหน่ายสงก็ว่า “รอสัปดาห์หน้าเถอะ ขอดูยอดวิวพวกนายก่อน ถ้าได้เกิน 1.5% ล่ะก็ สัปดาห์หน้าจะให้อีกช่วง!”
1.5%?
เฉินเหยี่ยไม่เห็นว่ามาก
แม้แต่เจียงหน่ายสงยังไม่เห็นว่าเป้านี้เกินไปแต่อย่างใด
หลังกลับมาถึงทีมรายการ ‘ออกมาเต้น’ สวีอี้เผิงและเฉินเหยี่ยก็เริ่มคุมการทำงานของทุกคนอีกครั้ง แต่เนื่องจากรายการกำลังจะออกอากาศ ส่งไปเรียบร้อยหมดแล้ว จึงไม่มีอะไรทำมากนัก ทว่าพวกเขาก็ยังคงติดตามในช่วงเวลาสุดท้าย และไม่ว่าทีมงานจะง่วนอยู่กับอะไรก็ตาม ขอแค่ไม่อยู่เฉย ขอแค่ทุกคนได้ขยับเคลื่อนไหว ดูเหมือนว่าเช่นนี้จึงจะสามารถแสดงออกชัดถึงความมาดหมายต่อรายการใหม่ของทุกคนได้!
พนักงานหญิงที่เพิ่งกลับเข้ามาจากด้านนอก “ฉันเพิ่งเจอจางเย่”
เธอต้องการแค่จะบอกเพื่อนใกล้ ๆ แต่เผลอพูดเสียงดังไปจนสวีอี้เผิงกับเฉินเหยี่ยที่ห่างออกไปไม่ไกลก็ได้ยิน
เฉินเหยี่ยขมวดคิ้ว “อะไรนะ? หมอนั่นจะก่อเรื่องอีกแล้ว?”
สวีอี้เผิงก็รู้นิสัยของจางเย่ดี เขาเกรงว่าจางเย่จะมีลูกไม้อะไรออกมาเล่นอีก
พนักงานหญิงนั้นรีบโบกมือ “ไม่ค่ะ ฉันเห็นจางเย่กำลังเลิกงานกลับบ้าน!”
“เลิกงาน?”
“กลับบ้าน?”
“รายการเขาจะออกอากาศคืนนี้ไม่ใช่หรือไง?”
“เอ๋? ทำไมเขาถึงกลับบ้าน?”
ไม่เพียงแต่เฉินเหยี่ยกับสวีอี้เผิงพูดไม่ออก แม้แต่ทีมงานคนอื่น ๆ ก็ยังงุนงง
จากนั้นเฉินเหยี่ยกลับหัวเราะดังลั่น ส่ายหน้า แต่ไม่พูดอะไร
ยอมแพ้แล้วสิ?
เลิกงานก่อนเวลาออกอากาศ?
ผลเน่าของนายนั่น หรือว่าเป็นเพียงลมปาก?
สวีอี้เผิงพูดขึ้นทันที “สนใจทำไมว่าคนอื่นทำอะไร? ทำงานของตัวเองให้ดีเถอะ มองให้กว้างหน่อย รายการบันเทิงที่แข่งกับเราได้ก็มีมากพออยู่แล้ว ดันไปมองแต่สารคดีเรื่องหนึ่ง?”
“เอ่อ ครับ!”
ทุกคนไม่กล้าพูดถึงอีก
……


สองชั่วโมงก่อนออกอากาศ
จางเย่กลับบ้านเรียบร้อย
“แม่ ขอบะหมี่ถ้วยนึงสิ หิว” จางเย่เข้ามาถึงบ้านก็ถอดรองเท้าโยนไว้ นั่งทิ้งตัวลงบนโซฟา แย่งที่นั่งเฉินเฉิน
เฉินเฉินหงุดหงิด พยายามแย่งที่นั่งตรงกลาง
จางเย่ไม่ยอมให้เธอ ทั้งสองจึงทะเลาะกันอีกครั้ง
แม่เขาแปลกใจ “ทำไมกลับบ้านล่ะ?”
“เลิกงานแล้ว ไม่กลับบ้านจะให้ผมไปไหนอ่ะ?” จางเย่งง
พ่อเขากล่าว “คิดว่าจะทำโอทีซะอีก รายการออกอากาศวันแรกไม่ใช่เหรอ?”
จางเย่ยิ้มกล่าว “ออกอากาศวันแรกก็ดูที่บ้านได้ จะได้สงบหน่อย”
จบมื้อเย็น จางเย่ก็ตรงเข้าไปอาบน้ำ ก่อนส่งข้อความหาเพื่อนและญาติทีละคน
ส่งหาเหยาเจี้ยนไฉ : เหล่าเหยา ช่องสิบสี่สองทุ่มนะ
เหยาเจี้ยนไฉ : เหอ ๆ ได้ ฉันจะตั้งใจดู!
ส่งหาต่งซานซาน : สองทุ่มออกอากาศ เปิดทีวี ขอเรตติ้งให้ฉันด้วย
ต่งซานซาน : เปิดนานแล้ว อยู่กับพวกพี่หู โหวเกอโหวตี้
ส่งหาอู๋เจ๋อชิง : อู๋ รายการฉันจะออกอากาศแล้ว วันนี้แหละ
อู๋เจ๋อชิง : โอเค
ส่งหาฟ่านอิงอวิ๋น หรือก็คือพี่ดาบยักษ์ : สองทุ่มนะ! GOGOGO!
ฟ่านอิงอวิ๋น ; ต้องดูแน่นอน!
ส่งหาจางหย่วนฉี : เจ๊จาง เปิดช่องสิบสี่ด้วยนะ อย่าลืมนะ!
จางหย่วนฉี : อือ
ความจริงแล้ว แค่บอกเพื่อนกับญาติไม่กี่คน ยังจะได้ยอดวิวเท่าไหร่กัน? จางเย่บอกพวกเขาป้องกันไม่ให้โทรมาบ่นว่าไม่ยอมบอกเพราะไม่เห็นเป็นเพื่อนเป็นพี่น้องเท่านั้น
แม่เปลี่ยนช่องไปช่องสิบสี่
แต่จางเย่กล่าว “แม่ ช่องหนึ่ง”
แม่เขาแปลกใจ “ดูช่องหนึ่งทำไม?”
เฉินเฉินเหลือบมอง “จะดู ‘ออกมาเต้น’ ?”
จางเย่ยิ้ม “อืม ต้องดูคู่แข่งหน่อยสิว่าเป็นยังไงบ้าง”
แม่เขาเปลี่ยนไปดู CCTV1
จางเย่รู้แล้วว่า ‘จีนบนปลายลิ้น’ จะออกมาเป็นอย่างไร ในเมื่อทั้งอัดทั้งตัดต่อ เป็นเขาทำเองทั้งสิ้น รู้เช่นนี้ ก็ไม่มีความจำเป็นต้องดู ที่เขาอยากรู้คือคุณภาพของ ‘ออกมาเต้น’ ดีอย่างที่โฆษณาหรือไม่? อย่างที่ฟ่านเหวินลี่บอกหรือไม่? แน่นอน จางเย่เห็นว่า ‘ออกมาเต้น’ สามารถเป็นคู่แข่งของ ‘จีนบนปลายลิ้น’ ได้จริง ๆ !
……


ใกล้เวลาเข้ามาทุกที
สามวินาที
สองวินาที
หนึ่งวินาที
สองทุ่มตรง รายการ ‘ออกมาเต้น’ และ ‘จีนบนปลายลิ้น’ เริ่มออกอากาศ!


******************************************


[Go To Next Chapter]( ./8.md)