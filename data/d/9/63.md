##บทที่ 866 : รางวัลใหญ่ตกเป็นของ…!
หนึ่งเครื่อง
สองเครื่อง
สามเครื่อง
ทีมช่องสิบสี่ถือคอมพิวเตอร์รุ่นล่าสุดทั้งสิบเครื่องกลับมาทีละกล่อง ภายใต้สายตาอิจฉาของทุกคน ขนาดพวกเขายังรู้สึกอายจนหน้าแดง ขณะนี้ด้านหลังโต๊ะช่องสิบสี่มีของรางวัลกองอยู่เต็มไปหมด แม้แต่หน้าประตูหนีไฟยังมีของรางวัลกล่องใหญ่สองกล่องวางเอาไว้
ของรางวัลเยอะเกินไปแล้ว!
นี่มันคือการย้ายที่ตั้งของรางวัลชัดๆ!
"ทำไมวะ! ทำไมกัน!"
"เปลี่ยนเครื่องก็ยังไม่ได้ผล?"
"นี่ นี่มันจะเกินไปหน่อยแล้ว!"
"จางเย่แม่งเล่นตุกติกแน่ๆ!"
"นั่นสิ หมอนี่ต้องทำอะไรบางอย่างแน่ๆ!"
ด้านหลัง ฮาฉีฉีกระซิบถาม "ผู้กำกับจาง คุณทำได้ยังไงน่ะ?"
จางเย่หัวเราะ "ดวงน่า"
ฮาฉีฉี "เอ่อะ"
ความจริงจางเย่ก็ไม่ได้หลอก เพราะเขาพึ่งพาโชคจริงๆ
การแสดงชุดใหม่บนเวทีจบลงแล้ว
การจับฉลากรอบใหม่เริ่มต้นขึ้นอีกครั้ง
บนหน้าจอจับภาพของเฉินเหยี่ย ผู้ซึ่งถือไมโครโฟนด้วยความไม่เต็มใจนัก "เอ่อ ครับ เริ่มการจับรางวัลรอบต่อไปนะครับ ของรางวัลคราวนี้เป็นเงินสด"
เงินสดห้าหมื่นหยวน!
มีทั้งสิ้นสองรางวัล!
เฉินเหยี่ย "เริ่มกันเถอะ"
คราวนี้เป็นเหล่าพิธีกรสั่งหยุด
พิธีกรชายกล่าว "หยุด"
- จางเย่!
พิธีกรหญิงเหงื่อตก "หยุด!"
- ยังคงเป็นจางเย่!
หน้าเวทีมีเสียงอุทาน
"เอาอีกแล้ว!"
"โอ้วโนววว!"
"ไม่ต้องจับแล้ว ทุกคนไปอาบน้ำเข้านอนกันเถอะ!"
"จะเป็นลม!"
เสี่ยวหวังกระแอม ไม่ต้องให้จางเย่พูด เธอก็ตรงขึ้นไปรับรางวัลให้ผู้กำกับจาง เอาเงินรางวัลนั้นกลับมาให้โต๊ะของช่องสิบสี่
ทุกคนล้วนมีสีหน้าห่อเหี่ยว!
ใบหน้าของหัวหน้าสถานีไร้ความรู้สึก!
ผู้อำนวยการช่องหนึ่งก้มหน้าเล่นมือถือเงียบๆ
รองฯ โจวก้มหน้าก้มตากินข้าว แต่มือที่ถือตะเกียบสั่นเทิ้มอย่างเห็นได้ชัด!
ตอกหน้า!
มารดามันนี่แม่งโคตรตอกหน้า!
งานเลี้ยงประจำปีที่จัดมาดีๆ กลับมีแต่ไก่บินหมาเห่าวุ่นวาย!
บุคคลที่ CCTV ไม่ยินดีต้อนรับที่สุด กลับกลายเป็นตัวหลักของงาน!
นี่มันเรื่องบ้าอะไร? นายว่านี่มันเรื่องบ้าอะไรหา?
ตอนนี้ผู้คนส่วนใหญ่ในงาน ล้วนแต่เกลียดชังจางเย่จนต้องกัดฟันกรอด แต่กลับไม่มีใครกล้าเปิด เพราะไม่มีใครสามารถหยุดเขาได้!
บนเวทียังมีอีกสองรายการ หนึ่งเป็นการแสดงโต้ตอบ อีกหนึ่งเป็นรายการร้องเพลง ถือเป็นสองรายการสุดท้ายของงานในปีนี้ เมื่อจบการแสดง รางวัลใหญ่ที่สุดในวันนี้ก็จะเปิดตัว แต่ขณะนี้ กลับไม่มีใครคาดหวังอะไรอีกแล้ว
รายการจบลงอย่างไร้รสชาติ หน้าเวทีก็ไม่มีใครสนใจ
ในที่สุด เมื่อรายการแสดงสุดท้ายจบลง งานเลี้ยงก็เข้าสู่ช่วงสุดท้าย และแน่นอนว่าต้องเป็นการจับฉลากอีกครั้ง
พิธีกรหญิงประกาศ "ต่อไปคือรางวัลสุดท้ายของปีนี้นะคะ ตอนที่ฉันเห็นของรางวัลชิ้นนี้ ฉันก็อ้าปากค้างไปเลยล่ะ ในใจคิดแต่ กลุ่มผู้บริหารต้องรักพวกเรามาก รางวัลถึงได้ดีขนาดนี้"
พิธีกรชาย "เป็นรางวัลอะไรครับ?"
พิธีกรหญิง "เชิญชมบนจอได้เลยค่ะ!"
รางวัลนั้นเผยโฉม!
มีเพียงรางวัลเดียวเท่านั้น แต่ว่ามูลค่านับว่าเทียบเท่ากับรางวัลก่อนหน้าทั้งหมดรวมกันเลยทีเดียว --- นั่นก็คือรางวัลอั่งเปาเงินสดมูลค่าสองแสนแปดหมื่นแปดพันหยวน!
ทุกคนต่างกรีดร้อง!
"โหววว!"
"โคตรใจป้ำ!"
"เชี่ย นี่มันเงินเดือนฉันสองปีเลยนะ!"
"อั่งเปาปีนี้ซองใหญ่ขนาดนี้เชียว?"
"ซองแดงปีก่อนแค่แปดหมื่นเองนะ!"
"เป็นไปได้ด้วย! เยี่ยมไปเลย!"
"ปีนี้ CCTV เรามีเงินหนามาก! แค่เห็นก็ใจชื้นแล้ว!"
"เงินก้อนใหญ่ขนาดนี้ ต่อให้ตายก็ต้องเอาให้ได้!"
"แต่จะแย่งกับจางเย่ได้เรอะ?"
"เอ่อ"
หลายคนที่ตื่นเต้นเมื่อเห็นจำนวนเงินสดอั่งเปาปีนี้ ทว่าพอคิดถึงจางเย่ ทุกคนก็ห่อเหี่ยวลงอย่างรวดเร็ว! นั่นสินะ มีจางเย่อยู่ รางวัลยังจะเป็นของพวกเขาได้อีกหรือ? ถ้าเกิดโปรแกรมจับรางวัลทำตัวเหมือนก่อนหน้านี้ งั้นไม่ต้องถามก็รู้ว่าคนได้ต้องเป็นจางเย่แน่อยู่แล้ว!
ฮาฉีฉีตื่นเต้น “ผู้กำกับจาง ซองแดงห่อใหญ่เชียวค่ะ!”
เสี่ยวหวังกระพริบตาปริบ “ถ้าชนะอีก จะแบ่งเงินไหมคะ?”
“อยากให้แบ่งยังไงล่ะ?” จางเย่ยิ้ม
เสี่ยวหวังกระแอม “เลี้ยงข้าวสักมื้อก็พอแล้วค่ะ!”
จางเย่โบกมือ “ยังไม่ทันเริ่มจับรางวัลเลย ใครได้ก็ยังไม่รู้”
ทันใดนั้น ทีมรายการคืนส่งปีคนหนึ่งก็ทนต่อไปไม่ไหวแล้ว!
หนึ่งในนักวางแผนรายการของรายการคืนส่งปีลุกขึ้นตะโกน “การจับฉลากไม่ยุติธรรม! เครื่องต้องโดนใครแฮ็กแน่ๆ! ไม่งั้นทำไมจับรางวัลทีไร ถึงได้เป็นจางเย่ทุกที! แบบนี้ไม่ต้องจับรางวัลก็ได้ ไหนๆ ก็ไม่ยุติธรรมแต่แรกอยู่แล้ว!”
รองผู้กำกับคนหนึ่งตอบรับ “ใช่ ต้องมีใครเล่นตุกติกแน่ๆ”
รองผู้กำกับสวีอี้เผิงกล่าว “ผมขอเสนอให้เปลี่ยนวิธีการจับรางวัล!”
คำพูดเหล่านี้พูดไปพูดมาล้วนมุ่งเป้ามาที่จางเย่!
จางเย่เงยหน้าขึ้นมองพวกเขา “คุณว่าใครเล่นตุกติกนะ?”
คนของรายการคืนส่งปีจ้องเขาเขม็ง “ใครได้รางวัลเยอะที่สุดก็คนนั้นแหละ!”
ฮาฉีฉีลุกขึ้นเถียง “ตุกติกยังไงพวกคุณบอกมา! ฉันจะบอกให้นะ ตรุษจีนน่ะควรเป็นช่วงเวลาแห่งความยินดี อย่าเที่ยวมาใส่ร้ายคนอื่นพล่อยๆ!”
ช่วงเวลาแห่งความยินดี
ยินดีกับไข่หมาน่ะสิ!
นอกจากพวกแกแล้วมีใครได้ยินดีไปด้วยไหมวะ!
คนของช่องสิบสี่กับรายการคืนส่งปีปะทะกันแล้ว!
คนของรายการคืนส่งปีเอาแต่ยืนยันว่าจางเย่ต้องโกงแน่ๆ “โทรจันเป็นสิ่งที่คนรู้จักไม่มาก และก็ตรวจจับยาก แต่ก็สามารถทำให้มีผู้ชนะแค่คนเดียวในการจับรางวัลทุกรอบได้ อีกอย่าง ต่อให้เปลี่ยนคอมฯ ก็เปล่าประโยชน์ โทรจันอาจจะฝังอยู่ในเครือข่ายจนติดกันไปหมดแล้วก็ได้!”
ทุกคนพอได้ฟัง นัยน์ตาก็กระจ่างวูบ
“นั่นสิ!”
“โทรจันนี่เอง!”
“ต้องติดเชื้อกันหมดแล้วแน่!”
“ฉันว่าแล้ว!”
“ที่แท้ก็แบบนี้! ไม่งั้นทำไมเปลี่ยนคอมฯ ถึงไม่หายล่ะ!”
“แต่ว่ามันฝังตัวไปตอนไหน?”
“ออฟฟิศช่องสิบสี่ก็เชื่อมต่อกับเครือข่ายนี่ จะใช้โทรจันยังจะยากตรงไหน?” คนของรายการ “ออกมาเต้น” เสนอความเห็นอย่างชั่วร้าย
“งั้นพวกนั้นก็เล่นตุกติกจริงน่ะสิ?”
“เชี่ย งั้นรางวัลก่อนหน้านี้ต้องทวงคืนให้หมด!”
“ใช่ นี่มันโกงกันชัดๆ!”
“คืนรางวัลมา!”
ฝูงชนต่างบ้าคลั่ง คนที่มีความแค้นกับจางเย่ล้วนออกหน้ามาทั้งสิ้น!
ในขณะที่คนที่ไม่เคยมีปัญหากับจางเย่ล้วนเงียบงัน เฝ้ามองความเปลี่ยนแปลงอยู่ด้านข้าง
เสี่ยวหวังตบโต๊ะผาง “ใครโกง? พูดอีกรอบสิ!”
เลขาฯ ของเหยียนเทียนเฟยก็ทนฟังการใส่ร้ายเช่นนี้ไม่ไหว “เอาหลักฐานออกมาสิ!”
ยิ่งเถียงยิ่งวุ่นวาย ทั้งสองฝ่ายต่างไม่มีใครยอมใครทั้งนั้น!
ในที่สุดหัวหน้าสถานีก็ต้องออกปาก เขาหันไปคุยกับสวีอี้เผิงกล่าวว่า “เหล่าสวี นายบอกว่าเราควรเปลี่ยนวิธีจับรางวัลไม่ใช่หรือ? คิดว่าเราควรทำยังไงกันดี?”
คำพูดนี้คือการพยายามคลี่คลายสถานการณ์!
คนของทีมรายการฟังแล้วสะดุ้งวาบ พวกเขาทราบแน่ชัดว่าหัวหน้าสถานีหมายถึงอะไร!
สวีอี้เผิงอธิบายทันที “ผมว่าเราไม่ต้องใช้คอมพิวเตอร์ ใช้วิธีจับสลากมือเถอะครับ นี่คือวิธียุติธรรมที่สุด ไม่มีทางได้รับผลกระทบจากพวกไวรัสหรืออะไรพวกนั้นแน่”
“เยี่ยม!”
“ถูกต้อง!”
“ใช้วิธีธรรมดานี่แหละ!”
“ไม่ใช้คอมพิวเตอร์ ก็ไม่ต้องกลัวคนเล่นตุกติกแล้ว!”
“น่าจะใช้วิธีนี้ตั้งนานแล้ว!”
ทุกคนในทีมรายการคืนส่งปีล้วนตกลง
พอได้ยิน หัวหน้าสถานีก็ยินดี มีวิธีนี้อยู่นี่นา ทำไมถึงคิดไม่ออกแต่แรกนะ? หลังจากคุยกันหลายครั้ง ทุกคนก็พยักหน้าเห็นด้วย พวกเขาไม่สนใจความเห็นใคร เพียงแต่บอกว่า “เอาล่ะ อนุมัติ!”
รองหัวหน้าสถานีโจวกล่าว “ทุกคน ถอดบัตรพนักงาน เอาบัตรด้านในส่งเข้ามาในกล่องนี้ครับ พวกเราจะจับฉลากกันตรงๆ!”
เฉินเหยี่ยยิ้ม เห็นว่านี่เป็นวิธีการที่ดี!
ตอนนี้ ความจริงต่อให้คนโง่ก็ยังคิดออกว่าการจับรางวัลมีปัญหา ต้องมีคนตุกติกแน่ๆ ต่อให้ไม่มีหลักฐาน ก็ไม่จำเป็นต้องพิสูจน์ ไม่มีใครชนะรางวัลติดต่อกันอย่างต่อเนื่องแบบนั้นได้หรอก! ในเมื่อเปลี่ยนวิธีจับรางวัล ปัญหาควรจะแก้ไขได้แล้ว โทรจัน? ไวรัส? บั๊ก? ไม่สำคัญแล้ว! ถ้าแม้แต่จับรางวัลด้วยมือยังมีปัญหา งั้นก็เป็นปัญหาของคนจับรางวัลแล้ว ไม่ใช่ปัญหาที่อื่น!
ทีมงานบางส่วนเดินไปตามเก็บบัตรพนักงานจากทุกคน
หนึ่งใบ…
สิบใบ…
ร้อยใบ…
ขณะเก็บบัตร พวกเขาก็ทำการทดสอบยืนยันก่อนใส่ลงกล่อง มีคนพบกล่องนี้เข้า เลยตัดสินใจเอามาใช้ในการจับรางวัลได้พอดี
เมื่อมาถึงโต๊ะของช่องสิบสี่ เสี่ยวหวังและคนอื่นๆ ต่างไม่พอใจอย่างเห็นได้ชัด พวกเธอเห็นว่าเหล่าผู้บริหารกับคนอื่นๆ กำลังหาเรื่องพวกเธอ ต่อให้รู้ว่าการจับรางวัลนั้นมีปัญหาเป็นแน่ แต่ว่าเป็นท่าทีของสถานีต่างหากที่ทำให้พวกเธอไม่พอใจ!
ทว่าจางเย่กลับไม่สนใจ ถอดบัตรพนักงานส่งให้ทีมงานที่มาเก็บ “นี่ครับ”
เสี่ยวหวังเห็นดังนั้นก็ไม่พูดอะไรอีก
ฮาฉีฉีก็ถอดบัตรออกมา
จางจั่ว ถงฟู่ หวงตานตานและคนอื่นๆ ก็ทำตามกัน
เมื่อเก็บบัตรพนักงานหลายร้อยใบเรียบร้อย ทีมงานก็ทำการพยักหน้าให้กับหัวหน้าสถานี
การจับรางวัลกำลังจะเริ่มขึ้นแล้ว!
“สองแสนแปดหมื่นแปดพัน!”
“คราวนี้ยุติธรรมแล้ว!”
“ใช่ ในที่สุดก็ได้วัดดวงกันจริงๆ สักที!”
“ฮ่าๆ ถ้าชนะ ก็ไม่ต้องทำงานแล้วสองปี!”
“ฉันกล้ารับรองว่าสถานีอื่นไม่มีทางแจกรางวัลได้ขนาดนี้แน่!”
“ของฉัน! ของฉัน!”
“ฟ้าเจ้าข้า ดินเจ้าข้า!”
“คราวนี้ต้องเป็นฉัน!”
“ตื่นเต้นว่ะ! ฮ่าๆๆ!”
เสี่ยวหวังเบะปาก “ดูตื่นเต้นกันเข้าสิ!”
หวงตานตานแค่นหัวเราะ
คนของช่องสิบสี่ล้วนทราบดีว่าถ้าเปลี่ยนวิธีจับรางวัลเช่นนี้ ย่อมต้องพึ่งโชคพึ่งดวงของแต่ละคน ไม่มีช่องว่างให้ฉกฉวยอีก!
กล่องจับฉลากถูกตรวจสอบอย่างดี เฉินเหยี่ยรอบหนึ่ง ทีมงานคนอื่นๆ อีกรอบหนึ่ง สุดท้ายแม้แต่ผู้บริหารยังขึ้นไปตรวจสอบ
ทุกอย่างยืนยันแล้วเสร็จ!
เฉินเหยี่ยกับพิธีกรชายถือกล่อง พลิกหมุนไปมาให้บัตรพนักงานคลุกเคล้าเข้าด้วยกัน เพื่อหยอกเย้าทุกคน พวกเขาถึงกับใช้เวลาไปสามนาที!
“เอาล่ะค่ะ ได้เวลาแล้ว!” พิธีกรหญิงเอ่ยขึ้นหลังกล่องบัตรพนักงานถูกวงกลับลงบนโต๊ะ ทุกคนเห็นขั้นตอนกันชัดเจน ทราบว่าไม่มีทางโดนโกงแล้วแน่นอน
“ใครจะออกมาจับรางวัล?”
“หัวหน้าสถานี?”
“หัวหน้าสถานี มีแต่คุณแล้วล่ะ”
“ใช่ครับ ขอเชิญเลย!”
พิธีกรหันมองหัวหน้าสถานีพร้อมรอยยิ้ม!
หัวหน้าสถานีไม่ปฏิเสธ เดินขึ้นเวทีพร้อมเสียงหัวเราะ “ได้”
เฉินเหยี่ยเพิ่งนึกออก “อ้อ พวกเราได้รับอนุญาตให้ใส่บัตรลงไปด้วยรึเปล่าครับ?”
“แน่นอน” หัวหน้าสถานีกล่าว “ทุกคนมีสิทธิ์ทั้งนั้น”
พิธีกรหญิง “เกือบลืมเลยนะคะเนี่ย ฉันด้วยๆ!”
พิธีกรทั้งสามใส่บัตรลงไปในกล่อง ทำการเขย่าอีกครั้ง
อย่าว่าแต่พวกพิธีกร แม้แต่เหล่าผู้บริหารและผู้อำนวยการช่องยังให้ความสนใจต่อรางวัลนี้อย่างยิ่ง เงินสดเกือบสามแสนหยวน อย่าว่าแต่กับเหล่าพนักงานคนอื่นๆ เลย แม้แต่กับพวกเขาก็นับไม่ว่าน้อย!!”
บางคนถึงขั้นไม่ยอมกระพริบตา!
คนอื่นๆ ก็จ้องกันจนตาแทบถลน!
“เร็วเข้า!”
“รีบจับรางวัลเถอะ!”
“วัดดวงกัน ฉันไม่กลัวใครหรอกนะ!”
ภายใต้สายตาของทุกคน หัวหน้าสถานีก็ยิ้มน้อยๆ ยกมือสอดเข้าไปในกล่อง ก่อนจะทำการกวนมือสองสามรอบแล้วหยิบบัตรขึ้นมาใบหนึ่ง
เจียงหน่ายสยงมองด้วยรอยยิ้ม
สวีอี้เผิงหรี่ตามองด้วยความกระวนกระวาย
ส่วนทีมผลิตรายการคืนส่งปีเองก็รออย่างใจจดใจจ่อ บางคนเตรียมจะยกประเด็นขึ้นมาหลังการจับฉลากแล้วว่าทำไมจางเย่ถึงไม่ชนะอีกหลังเปลี่ยนวิธีการจับรางวัล! นี่คือการกล่าวหาว่าเขาทำการโกงการจับรางวัลรอบก่อน และต้องบังคับให้จางเย่คืนรางวัลกลับมาให้ได้!
ในเมื่อจางเย่กล้าตอกหน้าพวกเขา?
งั้นพวกเขาก็ต้องตอกคืนกลับไป!
เหล่าผู้ชมเงียบสนิท
มีแต่เสียงบัตรกระทบกันในกล่องที่ดังกังวานไปทั่วงาน
แกร๊ก
ก๊อก
ทันใด มือของหัวหน้าสถานีก็หยุดลง
เฉินเหยี่ยหัวเราะ “เรียบร้อยแล้ว มาดูกันนะครับว่ารางวัลจะออกมาเป็นยังไง!”
พิธีกรหญิงพูดพร้อมรอยยิ้ม “หัวหน้าคะ ประกาศชื่อผู้ชนะได้ไหม?”
หัวหน้าสถานีหัวเราะ ขณะที่ทุกคนมองที่เขาไม่วางตา ดึงมือขึ้นจากกล่องช้าๆ คีบบัตรไว้ในนิ้วโป้งและนิ้วชี้ ก่อนขยับมาไว้ในอุ้งมือ ก้มหน้าลงมองชื่อบนบัตรพนักงาน
หนึ่งวินาที…
สองวินาที…
หัวหน้าสถานีเงียบกริบ ไม่ขยับแม้แต่น้อย!
พิธีกรหญิง “หัวหน้าคะ?”
เฉินเหยี่ยนึกสงสัยในใจ ดังนั้นจึงเดินเข้าไปดู พอเห็นเข้า เห็นชื่อบนกระดาษแผ่นนั้นเข้า เฉินเหยี่ยเองก็มีแต่คำว่า “ตะลึง” เขียนอยู่บนหน้าเช่นกัน!
“ทำไมน่ะ?”
“ใครกัน?”
“ทำไมไม่พูดอะไรล่ะ?”
“รอจนจะตายแล้วเนี่ย?”
หัวหน้าสถานีไม่พูดอะไร เพียงแต่หันป้ายชื่อนั้นให้กล้องอย่างยากเย็น
เจียงหน่ายสยงแทบตกเก้าอี้!
หัวหน้าสถานีโจวตาค้าง!
คนของทีมผลิตรายการคืนส่งปียังต้องตะลึง!
เหยียนเทียนเฟย ฮาฉีฉี และคนอื่นๆ ในช่อง 14 ก็แทบจะเป็นลมไปพร้อมกัน!
ชื่อที่เขียนไว้บนกระดาษนั้นชัดเจนมาก
จางหนึ่งคำ!
เย่หนึ่งคำ!
เชี่ย!
เช็ด!
ทำไมวะ!
ทำไมเปลี่ยนวิธีจับฉลากแล้วก็ยังเป็นเอ็งวะ!
นี่มันเรื่องอะไรกัน? เกิดเรื่องเชี่ยอะไรกัน?
ถ้าบอกว่าการจับฉลากด้วยคอมพิวเตอร์ถูกโทรจันชี้นำ ช่วยคนบางคนโกง งั้นการจับฉลากด้วยมือแบบนี้ ก็ไม่มีทางเกิดเรื่องประเภทนั้นขึ้นแน่นอน
ดังนั้น ทุกคนในงานล้วนแต่ต้องตกตะลึง!
รีเซ็ต?
เปลี่ยนการตั้งค่า?
เปลี่ยนคอม?
เปลี่ยนวิธี?
เปลี่ยนเชี่ยอะไรแม่งก็ไม่มีประโยชน์เหรอวะ!
เปลี่ยนยังไงก็ยังแม่งเป็นจางเย่เรอะ!
งานเลี้ยงประจำปีของ CCTV ปีนี้ จางเย่กวาดไปเรียบ!




[Go To Next Chapter]( ./64.md)