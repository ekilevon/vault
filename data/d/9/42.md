##บทที่ 845 : ทำไมถึงเป็นยายป้ามหาภัยนี่ล่ะ?
ชั้นสาม
ไป๋ลี่นำหวังเฮ่อขึ้นบันไดไป!
หวังเฮ่อเหงื่อแตกพลั่ก
ซูหงเอี้ยนหันมองจางเย่ตาโต "เพื่อนเธอคนนี้เป็นคนแบบไหนกันน่ะ?"
จางเย่หัวเราะ "สายแข็งน่ะครับ"
ซูหงเอี้ยนพูดไม่ออก "ไอ้หนู คนที่เธอรู้จักนี่ นิสัยแบบนี้กันหมดเลยเรอะ?"
พวกเขาก็รีบตามไป๋ลี่ขึ้นชั้นสามไปเช่นกัน
ขณะนี้ คนยิ่งเข้ามามุงยิ่งมา ทั้งพิธีกร ทั้งผู้จัดรายการของสถานี ทีมรายการที่กำลังทำงาน พนักงานรักษาความปลอดภัยที่ตามมา พวกเขาล้วนตะลึงพรึงเพริดไปกับภาพที่เห็น ได้แต่ยืนมองความวุ่นวายอยู่ไกล ๆ พนักงานบางคนที่ทำงานอยู่ในห้องก็ถูกรบกวนโดยการบุกเข้ามาของไป๋ลี่จนต้องตามไปดูว่าเกิดอะไรขึ้นด้วยสีหน้างุนงงและประหลาดใจ
หลังถล่มชั้นสอง ไป๋ลี่ก็ขึ้นไปก่อกวนชั้นสามต่อ!
เธอเปิดประตูที่อยู่ใกล้ที่สุด "ประตูบานนี้ก็ไม่ให้เข้า? ขอฉันดูหน่อยซิ มีอะไรที่ไม่ให้คนเห็นน่ะ!"
ประตูเปิด!
พนักงานของสถานีทั้งสามสี่คนหันมองตาค้าง!
ไป๋ลี่ลากหวังเฮ่อพลางเดินอาด ๆ เข้าไปเช่นนี้ ก่อนเดินกลับออกมาอย่างรวดเร็ว เปิดประตูบานถัดไป ห้องนี้เป็นห้องประชุมเก็บเสียง ป้องกันเสียงจากภายนอกเข้าไปขณะประตูปิด ทุกคนไม่ได้ยินเสียงวุ่นวาย ดังนั้นเมื่อได้ยินเสียงประตูเปิด ผู้เข้าร่วมประชุมก็ต้องตกใจ ยังไม่ทันมีปฏิกิริยาใด ไป๋ลี่กับหวังเฮ่อก็เดินเข้ามาตามอำเภอใจแล้ว!
เธอแผดเสียง "ประตูไหนไม่ยอมให้ฉันผ่านอีก!?"
ไม่มีใครตอบ!
ไม่มีใครกล้าตอบ!
ไม่มีใครกล้าตอบเธอ!
หนึ่งบาน!
ห้าบาน!
สิบบาน!
ทุกบานล้วนถูกไป๋ลี่ผลักเปิดจนหมด!
……


ชั้นสี่
ห้องทำงานหนึ่ง
ภายในห้องทำงานขนาดใหญ่ มีคนวิ่งเข้ามารายงานวุ่นวาย
"หัวหน้าเฉิน! หัวหน้าเฉิน!" คนผู้นั้นหอบหายใจกล่าว
หัวหน้าเฉินกำลังคุยเรื่องสัญญากับคนผู้หนึ่ง พอได้ยินก็ถาม “อะไร? ไม่เห็นเหรอว่าฉันยุ่งอยู่? มีอะไรก็ค่อยว่ากัน!” วันนี้มีเรื่องต่อ ๆ กันมากมาย เขายังไม่ทันมีเวลาทำงานเลยสักนิด มัวเสียเวลาจัดการเรื่องชั้นล่าง
อีกฝ่ายกลับว่า "เกิดเรื่องแล้ว!"
หัวหน้าเฉินไม่สนใจนัก "เกิดเรื่องอะไรอีก?"
อีกฝ่ายกล่าว "พวกจางเย่กับหวังเฮ่อขึ้นมาแล้ว!"
"อะไรนะ?" หัวหน้าเฉินเดือด "ก็บอกไปแล้วว่าให้พวกเธอขวางไว้ไม่ใช่รึไง? เขาขึ้นมาได้ยังไง?"
อีกฝ่ายรีบตอบ "ผู้หญิงคนหนึ่ง ไม่รู้ว่าเป็นใคร มาถึงก็วางอำนาจ เรียกชื่อหัวหน้ากวนกับหัวหน้าโจวตรง ๆ ก่อนพาคนบุกขึ้นมา ไล่ผลักเปิดประตูห้องทำงานทีละบาน ๆ!"
หัวหน้าเฉินเกรี้ยวกราด "ทำไมไม่ห้ามไว้? ไม่ได้ยินคำสั่งของหัวหน้ากวนเหรอ?"
"ขวางไม่อยู่ครับ!" อีกฝ่ายว่า "แล้ว...แล้วก็ไม่มีใครกล้าขวางด้วย!"
บางครั้ง ท่าทางเช่นนี้ก็ข่มขวัญคนอื่นได้จริง ๆ อย่างตอนก่อนหน้าที่พวกเขากำลังขับไล่ซูหงเอี้ยนกับหวังเฮ่อออกไป พอจางเย่เข้ามาแล้วปาแว่นกันแดดลงพื้นพร้อมคำรามกร้าว ทุกคนก็ต้องเงียบลงเช่นกัน เช่นเดียวกัน กับท่าทางของไป๋ลี่ในขณะนี้!
หัวหน้าเฉินเดือด “พวกนั้นอยู่ชั้นไหน?”
“ชั้นสามครับ!”
“ไป นำทาง!” หัวหน้าเฉินเรียกเหล่าพนักงานในห้อง เดินเกรี้ยวกราดลงบันได "ตามฉันมา! อยากจะรู้นักว่าวันนี้หวังเฮ่อนั่นจะก่อคลื่นลมอะไรได้!"
……


สุดทางเดินชั้นสี่
ในออฟฟิศห้องหนึ่ง
เลขาฯ ของกวนหยุนไห่รับสาย
"เลขาฯ หลิ่ว!"
"เสียวฉวี่ มีอะไร?"
"ข้างล่างวุ่นใหญ่แล้วครับ!"
"มีอะไรอีก?"
"ผู้หญิงคนหนึ่ง พาหวังเฮ่อกับพวกบุกเข้ามา! พวกเขาไล่ผลักเปิดประตูชั้นสองกับชั้นสามทีละบาน! ทั้งสถานีวุ่นวายไปหมดแล้ว!"
"ว่าอะไรนะ?"
"คุณรีบลงมาเองเถอะครับ!"
……


ชั้นสาม
มีพนักงานของสถานีรอชมเหตุการณ์นับห้าสิบกว่าชีวิต!
"เกิดอะไรขึ้น?"
"ผู้หญิงคนนั้นเป็นใครน่ะ?"
"หัวหน้าล่ะ? เรียกหัวหน้าลงมาสิ!"
"มีคนไปตามแล้ว!"
"ผยองเกินไปแล้ว! เกิดอะไรขึ้นกันเนี่ย?"
“ไม่รู้เหรอ? หวังเฮ่อกลับมาแล้ว พิธีกรฝึกงานคนนั้นน่ะ เห็นว่าเถียงกันอยู่ข้างล่าง ทะเลาะกับยามของเราด้วย เลขาฯ หลิ่วกับหัวหน้าเฉินลงไปสกัดพวกเขาที่ชั้นล่าง แล้วจางเย่ก็โผล่มา! หลังจากนั้น เรื่องก็เป็นอย่างที่นายเห็น!”
มีคนบุกเข้ามาก่อเรื่องวุ่นวายใหญ่โตเช่นนี้ ทุกคนพากันสีหน้าไม่สู้ดี!
“เรียกตำรวจ!”
“เกิดอะไรขึ้นเนี่ย?”
“ไม่เคยเห็นใครระรานขนาดนี้มาก่อนเลย!”
“ทำไมไม่มีใครขวางพวกเขาไว้เนี่ย!”
“นี่มันโดนคนเหยียบหัวแล้วนะ!”
ท่ามกลางเสียงวิจารณ์ ไป๋ลี่ยังคงกระทำตามอำเภอใจ ออกนำหวังเฮ่อไปก่อเรื่องในสถานีโทรทัศน์ ไม่ได้ไว้หน้าใครทั้งสิ้น เจอประตูบานไหนเป็นผลัก!
ตอนนี้เอง มีเสียงตะโกนดังมาจากกลุ่มคนมุง!
“หัวหน้าเฉินมาแล้ว!”
“หัวหน้าเฉิน!”
“เยี่ยมเลย หัวหน้ามาแล้ว!”
“หัวหน้าเฉินเชิญครับ!”
เห็นว่าเสาหลักของสถานีมาถึง ทุกคนก็ค่อยใจชื้นขึ้นมา!
พอหัวหน้าเฉินลงบันไดมาก็แผดเสียง “ทำตัวบ้าคลั่งที่สถานีเรางั้นรึ? ไม่รู้หรือว่าที่นี่เป็นที่ไหน? จะทำอะไร? จะก่อเรื่องเรอะ?” พาคนรุดเข้าไป!
จางเย่หันกลับไปมอง
ซูหงเอี้ยนก็เห็นแล้วว่าพวกเขามาถึง
“ใคร? อยู่ไหน?” หัวหน้าเฉินร้องถาม
พนักงานชายคนหนึ่งชี้ “ตรงข้างหน้านั่นน่ะครับหัวหน้าเฉิน!”
ขณะนั้น ไป๋ลี่ได้ยินเสียงวุ่นวายด้านหลังก็หมุนตัวช้า ๆ หันหน้ากลับมา
พอหัวหน้าเฉินผู้เต็มไปด้วยความกราดเกรี้ยวอยู่เมื่อครู่มองเห็นอีกฝ่าย เขาก็ต้องตะลึง ชะงักฝีเท้าทันควัน เหงื่อผุดพรายออกมาจากหน้าผากอย่างเห็นได้ด้วยตาเปล่าชัดเจน!
ไป๋ลี่มองเขาแล้วกล่าว “เมื่อกี้ใครตะโกน?”
หัวหน้าเฉินยิ่งหลั่งเหงื่อมากกว่าเดิม!
ไป๋ลี่ “ฉันนี่แหละมาคลั่งที่นี่ คุณจะทำไม?”
หัวหน้าเฉินปาดเช็ดเหงื่อบนหน้าผากด้วยแขนเสื้อ ก่อนลดเสียงลง “ละ...เลขาฯ ไป๋! คุณ คุณมาได้ยังไงกันครับ?”
ทุกคนตาต้าง!
หัวหน้าเฉินเป็นอะไรไป?
ทำไมถึงเชื่องแบบนี้ซะงั้นล่ะ?
เลขาฯ ไป๋?
เลขาฯ ไป๋ไหน??
หวังเฮ่อตะลึง!
ซูหงเอี้ยนเองก็มีสีหน้าตกตะลึง!
ทุกคนไม่ทราบว่าเกิดอะไรขึ้นกันแน่!
ไป๋ลี่จ้องหัวหน้าเฉิน แล้วพูดกับเขา “ไม่ต้องสนว่าฉันมาได้ยังไง ฉันถามคุณว่า ฉันมาก่อเรื่องบ้าคลั่งที่นี่! แล้วคุณจะทำไม?”
หัวหน้าเฉินไม่กล้าส่งเสียง ในใจแทบจะร้องไห้ เชี่* ฉันจะทำอะไรได้อีกเนี่ย!
ทันใด เลขาฯ ของกวนหยุนไห่ก็มาถึง!
เลขาฯ หลิ่วนำพนักงานรักษาความปลอดภัยมาด้วยสองคน ตรงมาที่เกิดเหตุ มีคนมาก่อเรื่องในสถานี นับเป็นเรื่องใหญ่โต ยิ่งถึงขั้นบุกขึ้นชั้นบนอีก เขากำลังจะแจ้งตำรวจให้มาจัดการ “ไหน? ใครมากร่าง-…”พูดยังไม่ทันจบ เขาก็มองเห็นไป๋ลี่
เพียงเสี้ยววินาที เลขาฯ หลิ่วเองก็ต้องอึ้งไปเช่นเดียวกัน “ละ… เลขาฯ ไป๋?”
เลขานุการหลิ่วตะลึง คำผรุสวาทที่เขาเกือบจะพ่นออกมาต้องกล้ำกลืนกลับเข้าไปอย่างยากเย็น หน้าซีดเผือด เหงื่อกาฬแตกพลั่ก!
เชี่*!
ทำไมเป็นเธอ?
ทำไมถึงเป็นยายป้ามหาภัยคนนี้เนี่ย!?


**********
姑奶奶 แปลได้หลายความหมาย 1. พี่สาว,น้องสาวของปู่, ตา (ย่า) 2.คำเรียกตัวเองของผู้หญิงที่วางท่าใส่ผู้อื่น(ป้า) 3.คำเรียกที่ผู้ชายใช้เรียกผู้หญิงเพื่อแสดงความรัก ใกล้ชิด สนิทสนม (ยายแก่) 4.คำเรียก,เปรียบเทียบถึงอารมณ์ไม่มีเหตุผล (มนุษย์ป้า, จุกจิก, ยายป้ามหาภัย)






[Go To Next Chapter]( ./43.md)