##บทที่ 821 การออกอากาศสัปดาห์ที่สอง!
ภายใต้การจับตามองของคนทั้งชาติ วันศุกร์ก็มาถึงอย่างน่าหวาดหวั่น
เพิ่งจะเช้าตรู่ ร้านหนังสือพิมพ์ยามเช้าทั่วประเทศก็เริ่มขายข่าวกันแล้ว ‘ออกมาเต้น’ และ ‘ปลายลิ้น’ ถูกสื่อแต่ละแห่งประโคมข่าวมาทั้งอาทิตย์ เมื่อมาถึงวันแห่งการต่อสู้ในวันนี้เข้าจริงๆ ก็ย่อมมาถึงจุดที่กระแสพูดคุยร้อนแรงที่สุดเช่นกัน แม้ว่าในวงการบันเทิงไม่มีทางมีข่าวเช่นนี้แน่นอน แต่การแย่งชิงเรตติ้งครานี้ เป็นสถานการณ์ที่สื่อและมวลชนให้ความสนใจบันเทิงอย่างไม่ต้องสงสัย ข่าวฉาวของดาราสาวแต่ละคน ข่าวการสร้างหนังแต่ละเรื่อง ล้วนต้องต่อคิวทีหลัง เพราะหลายคนรู้ดีว่า พวกเขาอาจจะได้เป็นพยานในประวัติศาสตร์ครั้งนี้ก็เป็นได้
บนถนนแห่งหนึ่ง
มีแผงขายหนังสือพิมพ์ยามเช้า ทั้งมีคนเดินทางผ่านไปมา
“หนังสือพิมพ์เช้านี้! หนังสือพิมพ์เช้านี้จ้า!”
“ฉันขอฉบับหนึ่ง!”
“ได้เลย”
“ในที่สุด ‘ออกมาเต้น’ กับ ‘ ปลายลิ้น’ ก็จะได้ปะทะกันแล้วนะ!”
“รอมาทั้งอาทิตย์เลย!”
“พวกเธอว่าคราวนี้ใครจะเรตติ้งดีกว่า?”
“ตามหลักแล้วก็น่าจะเป็น ‘ออกมาเต้น’ ล่ะมั้ง?”
“แต่ทุกอย่างที่จางเย่ทำ แต่ไหนแต่มาก็ถือเหตุผลปกติไม่ได้นะ”
“ถูกต้อง ดังนั้นยังบอกไม่ได้หรอก”
“ช่วงนี้สื่อหนังสือพิมพ์แต่ละที่ก็วิเคราะห์กันไปหลายครั้งแล้ว ว่าแรงหนุนไม่เยอะ ไม่มีทางเทียบกับรายการวาไรตี้ได้แน่นอน ฟังดู ก็มีเหตุผลเต็มๆ แต่ฉันก็ยังมีความคาดหวังกับอาจารย์จางเย่มากนะ ตอนก่อนที่ ‘ปลายลิ้น’ จะมาฉาย ก็ไม่ใช่ว่าทุกคนต่างบอกว่าไม่น่าสนใจดูกันหรอกเหรอ? ไม่ใช่ว่าส่วนใหญ่ไม่มีคนชายตาแลสารคดีหรือไร แล้วผลเป็นไงล่ะ? จางเย่ทำเรตติ้งทั่วประเทศเสมอกับอันดับหนึ่งตบหน้าคนทั้งหมด ดังนั้น เป็นสารคดีแล้วไงล่ะ? ใครบอกว่าสารคดีคว้าที่หนึ่งไม่ได้? ผู้กำกับใหญ่น่ะคือจางเย่เชียวนะ!”
“ไม่เห็นด้วย ฉันยังเชียร์ ‘ออกมาเต้น’ อยู่ ความบันเทิงอะไรที่ต้องมีก็มีแล้ว แรงหนุนใหญ่ ดาราเยอะ ไม่มีเหตุผลที่จะแพ้”
“ประเด็นคือตอนนี้CCTV1 ประมาทไม่ได้อีกแล้ว ‘ปลายลิ้น’ ไม่มีอะไรพร้อมเท่า ‘ออกมาเต้น’ แต่สุดท้ายก็ยังได้เรตติ้งเสมอกับ ‘ออกมาเต้น’ แต่ถึงการโจมตีแรกสำเร็จก็ไม่ได้หมายความว่าจะแซง ‘ออกมาเต้น’ ได้ เดี๋ยวตอนต่อ ๆ ไปต้องยากขึ้นแน่”
“ใช่ ‘ออกมาเต้น’ มีโอกาสชนะสูง”
“ไสหัวไปเลย จะเชียร์จางเย่!”
“ฉันก็เหมือนกัน ยังไงก็ชอบจางเย่อยู่ดี!”
ภาพบนถนนเช่นนี้เป็นเพียงหนึ่งเหตุการณ์ที่เกิดขึ้นในพื้นที่ต่างๆทั่วประเทศ หลายสถานที่ล้วนกำลังเกิดเหตุคล้ายๆกันนี้อยู่ ต่างสาดสงครามน้ำลายถกเถียงกันกับประเด็นสองรายการต่างประเภทที่เอามาเทียบกันไม่ได้เลยอยู่ นี่ก็คือจางเย่ —— ตัวเขากับผลงานและการกระทำของเขา แต่ไหนแต่ไรมาก็เป็นตัวการที่ก่อให้เกิดการโต้แย้งกันในวงการบันเทิงแห่งประเทศได้มากที่สุด!
……


CCTV1เตรียมความพร้อมรอการท้าทาย
พอเช้ามาสวีอี้เผิงอยู่ที่หน่วยงานแล้ว อันที่จริงเขาและทีมงาน ‘ออกมาเต้น’ ทั้งหลายไม่ได้กลับบ้านเลยตั้งแต่เมื่อวาน ทำงานล่วงเวลาโต้รุ่งคาออฟฟิศ สีหน้าของสวีอี้เผิงในยามนี้อ่อนล้าเต็มที แต่แววตายังคงเรืองรอง เฉินเหยี่ยที่อยู่ข้างๆก็ตื่นเต้นเป็นอันมาก และพึงพอใจยิ่ง
“ผู้กำกับสวี ฟิล์มตัดต่อเสร็จแล้ว!”
“ลำบากทุกคนแล้ว!”
“เป็นเรื่องที่พวกเราสมควรทำครับ!”
“ดีจังเลย!”
“การตัดต่อคราวนี้ ต้องดีกว่าตอนแรกเยอะแน่นอน!”
“ผู้กำกับสวีทรงพลัง ผู้กำกับเฉินปราดเปรื่อง!”
“ฟู่ว ในที่สุดก็พักได้แล้ว คราวนี้ไม่มีอะไรผิดพลาดล่ะ!”
“ใช่ ต้องบดขยี้ ‘ปลายลิ้น’ ให้สิ้นซากแน่!”
“ฮ่าๆ คราวนี้ไม่เหลือโอกาสให้พวกนั้นแม้แต่นิดแล้ว!”
คนในทีมรายการต่างมีความเชื่อมั่นเป็นอย่างมาก พวกเขาตั้งหน้าตั้งตารอคอยการออกอากาศในคืนนี้ยิ่งขึ้น!
……


สถานีโทรทัศน์แห่งหนึ่ง
ทีมงานรายการวาไรตี้แห่งหนึ่ง
“กระพือข่าวลือของเสียวหลี่เข้าไปอีก!”
“ครับ ผู้กำกับ”
“เรตติ้งสัปดาห์นี้สำคัญมาก ทุ่มให้สุดกำลัง! พวกเราเองก็ฉายในช่วงไพรม์ไทม์เหมือนกัน เราเองก็เป็นรายการวาไรตี้ที่เคยได้เรตติ้งถึง 1.1% ศึกนี้ ก็มีพวกเราร่วมด้วยเช่นกัน ไม่ต้องซ่อนตัวอีกต่อไป! รายการประกวดยักษ์ใหญ่อย่าง ‘ออกมาเต้น’ นั่นยังพอว่า ถ้าจางเย่มาทำรายการวาไรตี้ก็หมดสิทธิ์ เราคงเทียบพวกนั้นไม่ได้! แต่ตอนนี้ จางเย่เพิ่งลงสนามเข้าสู่เส้นทางภาพยนตร์สารคดีเป็นครั้งแรก ที่เขาเอาออกมาได้มันก็แค่สารคดีเรื่องหนึ่งเท่านั้น ขืนยังปล่อยให้เขามากดดันรายการวาไรตี้ของพวกเราอีก เราจะทนได้ยังไง?”
“เตรียมพร้อมหมดแล้ว!”
“หัวหน้า คราวนี้พวกเราไม่แพ้ให้กับ ‘ปลายลิ้น’ แน่นอน!”
……


สถานีโทรทัศน์อีกแห่งหนึ่ง
ทีมงานรายการบันเทิงอีกทีม
“ผู้กำกับซุน พวกเราต้องไปแข่งกับสองรายการประหลาดนั่นจริงๆเหรอ?”
“พวกเราก็เป็นรายการสองทุ่มวันศุกร์เหมือนกัน ไม่อยากแข่งก็ต้องแข่งแล้ว!”
“แต่ ‘ออกมาเต้น’ ……”
“ไม่ต้องไปเทียบกับรายการของCCTV1 คู่มือของพวกเราคราวนี้มีแค่ ‘ปลายลิ้น’ ไอ้สัปดาห์แรกมันก็แค่บังเอิญโชคดี ทำให้ทุกคนไม่ทันตั้งตัว เป็นใครก็คาดไม่ถึง แต่ตอนนี้ทุกคนกลับมาตระหนักถึงฝีมือของจางเย่กันหมดแล้ว พอรู้ถึงความร้ายกาจของ ‘ปลายลิ้น’ กันดี พวกนั้นก็ไม่มีอะไรน่าแปลก สารคดีฐานผู้ชมไม่แน่น เรตติ้งคราวนี้ต้องถูก ‘ออกมาเต้น’ แย่งกลับไปเยอะแน่ พวกเราเพียงแค่แซง ‘ปลายลิ้น’ ให้ได้ก็พอแล้ว ร้ายดียังไงพวกเราก็ครองอันดับสามเรตติ้งรายการไพรม์ไทม์วันศุกร์มาโดยตลอดนะ!”
“มาดูกันว่า ‘ปลายลิ้น’ จะโดนแย่งเรตติ้งให้ตกลงไปได้เท่าไหร่!”
“ขอแค่เรตติ้ง ‘ปลายลิ้นต่ำกว่า 0.9% พวกเราก็มีหวัง!”
……


ทั้งวงการและเพื่อนร่วมสายงานล้วนแต่พุ่งเป้าไปที่ ‘ปลายลิ้น’ อันที่จริงแล้วก็เพราะการที่ ‘ปลายลิ้น’ เป็นเพียงสารคดีเรื่องหนึ่ง แต่กลับทำลายเกียรติและศักดิ์ศรีของรายการวาไรตี้ได้มากมายเกินไป ทำให้ทีมรายการที่พอจะแข่งขันด้วยได้ไม่อาจทนอยู่เฉย แม้แต่เหล่าทีมรายการเรตติ้งต่ำที่ไม่มีคุณสมบัติจะไปสู้ ก็ยังมีบางคนแอบเชียร์ ‘ออกมาเต้น’ หรือไม่ก็รายการวาไรตี้อื่นอยู่ในใจ หวังว่า ‘ออกมาเต้น’ จะเป็นหน้าเป็นตาให้แก่รายการวาไรตี้อย่างพวกเขา ช่วยกู้ศักดิ์ศรีของรายการวาไรตี้คืนมา อย่างไรก็ไม่อาจแพ้ให้กับรายการสารคดีได้!
ทว่า ภายใต้ความกดดันถึงเพียงนี้ ใต้บรรยากาศคุกรุ่นขนาดนี้ ตัวต้นเรื่องที่น่าจะเป็นต้นเหตุชนวนสงครามอย่างจางเย่ วันนี้กลับไม่พบว่าอยู่ที่CCTV14
ทีมงาน ‘ปลายลิ้น’
เวลาสิบเอ็ดโมงกว่าแล้ว
ฮาฉีฉีถามอย่างงุนงง : “ผู้กำกับจางล่ะ?”
จางจั่วปาดเหงื่อ “ไม่รู้สิ ไม่เห็นเลย”
เสี่ยวหวังลังเล : “อยู่ในห้องตัดต่อรึเปล่า? ได้ข่าวว่าทาง ‘ออกมาเต้นทำตัดต่อใหม่ล่ะ เอารายการตอนที่สองมาเกลาใหม่หลายรอบ ผู้กำกับจางคงมาตั้งแต่เช้ามืดแล้วรึเปล่า?”
ถงฟู่ไปที่ห้องตัดต่อ ไม่เจอใคร
จากนั้นเวลาสิบโมงครึ่ง ก็มีข้อความสั้นๆของจางเย่ส่งมาถึง เนื้อความทำเอาทีมงานทั้งหมดรวมถึงเลขาของเหยียนเทียนเฟยที่มาออฟฟิศโซนสามพากันพูดไม่ออกอยู่ตรงนั้น ข้อความของจางเย่เขียนว่า : ตื่นสาย เพิ่งฟื้น วันนี้ผมไม่ไปที่หน่วยแล้ว ขอลา ยังไงก็ไม่มีเรื่องอะไรอยู่แล้ว
ขอลา?
ไม่มีเรื่องอะไร?
หวงตันตัน : “ผู้กำกับจางก็ใจเย็นเกินไปแล้ว!”
“วันนี้สำคัญมากนะ ได้ข่าวว่าทีมงาน ‘ออกมาเต้น’ ครึ่งหนึ่งทำงานล่วงเวลากันมาตั้งแต่เมื่อวานแล้ว ค่ำมาก็ไม่กลับบ้าน แต่ผู้กำกับจางนี่……”อู่อี้พูดไม่ออกขึ้นมา
จางจั่วส่ายหน้าพลางยิ้มอย่างขมขื่น “ผู้กำกับจางเรา เคยทำอะไรปกติที่ไหน?”
ฮาฉีฉีอึ้งไปพักหนึ่ง ก่อนจะกล่าว : “ที่จริงผู้กำกับจางก็พูดไม่ผิด มันก็…...ไม่มีเรื่องอะไรแล้วจริงๆ”
ฟิล์มถ่ายเสร็จตั้งนานแล้ว
ฟิล์มต้นฉบับตัดต่อเรียบร้อยเช่นกัน
โฆษณาก็พร้อมสรรพ
ถึงตอนนี้ ยังจะมีเรื่องอะไรได้อีกล่ะ?
ไม่มีอะไรมากไปกว่าจิตใจที่วิตกจริตและกังวลจนหลอนของพวกเขา ที่รู้สึกว่าในวันสำคัญขนาดนี้จะต้องจับตาดูอยู่ที่หน่วยงาน ถึงจะช่วยในเบาใจลงได้
……


วันนี้จางเย่ก็ไม่ต่างอะไรจากวันปกติ ในเรื่องใหญ่หลวงสำหรับคนอื่น ในเวลาที่คนอื่นคิดว่าจางเย่ควรจะนั่งประจำอยู่ที่ช่องสิบสี่ จางเย่กลับตื่นสาย พอสะลึมสะลือตื่นมาก็ทำตัวราวกับเป็นพนักงานตำแหน่งเล็กๆในบริษัททั่วไป ไม่โทรศัพท์เป็นทางการ แต่ส่งข้อความลาสั้นๆแทน จากนั้นก็หลับต่อยาว จนตื่น ดูนาฬิกา แต่งตัวออกจากบ้านไปงานเลี้ยง
ตอนเที่ยงมีนัดกินเลี้ยง อีกฝ่ายคือบรรดาเพื่อนร่วมงานเก่าที่BTV
“จางน้อย!” จากภัตตาคารที่อยู่ไม่ไกลจาก BTV หูเฟยเห็นรถของจางเย่มาถึงแต่ไกล ก็ยิ้มแป้นพลางเดินมาหาพร้อมพวกโหวเกอ โหวตี้และคนอื่นๆด้านหลัง
จางเย่ลงจากรถ “พี่หู”
โหวเกอเข้ามากอดหมับ “อาจารย์จาง ไม่เจอกันนานเลย!”
“โหวเกอ อ้วนขึ้นนะเนี่ย” จางเย่เองก็กอดตอบเขา
ต้าเฟยก็มากอดแน่นเช่นกัน “อาจารย์จาง ยังหล่อไม่เปลี่ยนเลย ยิ่งนานวันยิ่งสดใส!”
จางเย่หัวเราะขำ “ยอกันขนาดนี้? คงต้องเลี้ยงสักมื้อแล้วล่ะสิ?”
ต่งซานซานมาสายหน่อย อาจจะเพราะติดงานอะไร พอมาถึงแล้วได้ยินคำพูดของจางเย่ ก็หัวเราะพลางกล่าวสบายๆ : “เดิมทีนายก็ควรเป็นคนเลี้ยงอยู่แล้ว”
เห็นใบหน้าเย้ายวนของต่งซานซานแล้ว จางเย่ก็โบกมือให้ “ไง สหายเก่า ไม่เจอตั้งหลายเดือน นับวันยิ่งสวยขึ้นนะ”
ต่งซานซานพยักหน้ารับคำชม “อืม ฉันรู้”
จางเย่ขำ “เธอนี่ไม่มีถ่อมตัวบ้างเลยนะ”
หูเฟยหัวเราะร่า “ไปกันเถอะ จองห้องส่วนตัวไว้แล้ว รีบเข้าไปคุยกับพวกเราดีกว่าว่า ‘ปลายลิ้น’ ที่จะฉายค่ำนี้เธอมั่นใจแค่ไหน”
จางเย่โบกมือปฏิเสธ : “ผมจะไปมั่นใจอะไรล่ะครับ ไอ้ที่ควรถ่ายก็ถ่าย ที่ทำได้ก็ทำไปหมดแล้ว ตอนนี้ไม่มีอะไรนอกไปจากเอาที่ถ่ายเสร็จมาให้ผู้ชมดู ผมเองก็ไม่คาดหวังอะไรหรอก”
เสียวหลี่หัวเราะคิก “พอเถอะน่าอาจารย์จาง เราก็เพื่อนเก่ากันทั้งนั้น มีหรือที่เราจะไม่รู้จักคุณ?”
จางเย่ยักไหล่ ยิ้มเอื่อย : “ไม่ปิดบังเลยนะ ตอนนี้ผมนะ ก็แค่เชื่อในโชคเท่านั้นเอง”
……


ตกค่ำ
ภายใต้กระแสพูดคุยและสายตาที่จับจ้อง ‘ออกมาเต้น’ และ ‘จีนบนปลายลิ้น’ ถึงเวลาออกอากาศพร้อมกันอีกครั้งแล้ว!






[Go To Next Chapter]( ./19.md)