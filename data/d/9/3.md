##บทที่ 806 : ใครจะหยุดข้า!
วันต่อมา
‘จีนบนปลายลิ้น’ เปิดเผยรายชื่อทีมงาน
ผู้จัดรายการ: จางเย่
ผู้กำกับหลัก: จางเย่
วางแผนรายการ: จางเย่
เสียงพากย์: จางเย่
ผู้ช่วยผู้กำกับ: ฮาฉีฉี จางจั่ว
ควบคุมกล้อง : จางเย่ สวีหาน หลี่กั๋วเทา เจิ้งเสีย หวงตันตัน
ตัดต่อภาพและเสียง : จางเย่
บลา ๆๆ
เช่นเคย ชาวเน็ตทั้งหลายล้วนเคยชิน ทุกครั้งที่จางเย่ทำรายการ ชื่อของเขามักควบหลายตำแหน่งเสมอ ไม่ใช่เรื่องแปลกใหม่แล้ว เพราะจางเย่ก็ทำอย่างนี้ทุกครั้ง แต่ที่แปลกไปคือครั้งนี้จางเย่ถึงกับเป็นตากล้องด้วย! ทว่าก็เข้าใจได้ เพราะสารคดีนั้น แก่นสำคัญคือวิธีการถ่ายทำ สำหรับตำแหน่งสำคัญเช่นนี้ จางเย่ย่อมไม่ปล่อยไปแน่!
นี่เรียกว่าอะไร?
มีคนบอกว่าเขาโชว์ออฟ แต่คนอีกมากบอกว่าเขานั้นสุดยอด!
ไอ้หมอนี่แม่**ทำงานได้ทุกตำแหน่งในรายการ! รับงานได้ทั้งหมด! คนอื่นมีใครทำแบบนี้ได้? ถึงจะมีทักษะอยู่บ้าง แต่ก็ไม่มีแรงให้ทำทุกอย่างหรอก!
ในเน็ต
บนเวยป๋อ ความวุ่นวายยังเกิดขึ้นต่อไป หลายคนยังรับความวุ่นวายที่เกิดขึ้นตั้งแต่เมื่อวานไม่ได้ ปัญหาหลักคือไม่มีใครรู้ว่าจางเย่คิดอะไร สิ่งที่จางเย่ทำล้วนทำให้ทุกคนในวงการงุนงง ไม่มีใครคาดการณ์ก้าวต่อไปของเขาได้
“เพราะอะไรกัน?”
“จะ PK กับรายการบันเทิงด้วยสารคดีจริงเหรอน่ะ?”
“ในวงการบันเทิง ไม่มีใครกล้ายิ่งกว่าจางเย่แล้วล่ะ!”
“ตอนนี้เถียงกันไปก็ไม่มีประโยชน์ รอดูผลลัพธ์เถอะ?”
“แต่ว่า ผลออกมาไม่ต้องรอดูหรอกมั้ง?”
“นั่นสิ เห็นชัด ๆ ว่าไม่มีทางชนะน่ะ!”
“ ‘ออกมาเต้น’ ออกจะฮอตขนาดนี้ คนอื่นมีแต่คนเลี่ยงหลบหนี ไม่เห็นเหรอว่าช่องทีวีดาวเทียมอื่นเปลี่ยนเวลาออกอากาศของรายการใหม่น่ะ? จากศุกร์เป็นสาร์บ้าง จากสองทุ่มเป็นสามทุ่มครึ่งบ้าง แต่จางเย่ไม่เพียงไม่หลบ กลับเดินเข้าไปในวิถีกระสุน?”
“เพราะงี้แหละถึงชื่อจางเย่ไง!”
“สมฉายาตัวอัศจรรย์ของวงการบันเทิงจริง ๆ!”
ข่าวจากสื่อล้วนรายงานเรื่องนี้ไม่หยุดยั้ง
‘อีกครั้ง! จางเย่เปิดศึกกับ CCTV1!’
‘บังเอิญหรือจงใจ?’
‘จีนบนปลายลิ้นท้าชนออกมาเต้น!’
‘สารคดีเรื่องแรกในประวัติศาสตร์ที่ใช้กล้อง HD ถ่ายทำกำลังจะจะเปิดตัว!’
‘ออกมาเต้นแถลงข่าว: ไม่เห็นจางเย่และสารคดีเป็นคู่แข่ง!’
‘เวลาออกอากาศชนอาจเป็นแค่เรื่องบังเอิญที่ทำให้ทุกคนต้องยิ้มขื่น’
‘สารคดีไม่สนใจยอดวิว การเปรียบเทียบควรจำกัดแต่กับสารคดี ไม่ใช่รายการบันเทิง!’
‘เวลาออกอากาศอาจเป็นเทคนิคโฆษณาของจางเย่!’
‘สารคดีหลักสิบล้าน คุ้มค่าจริงหรือ?’
หลายวันมานี้ ในบรรดาโฆษณาเพลง คอนเสิร์ต หนัง หรืออื่น ๆ รายการทีวีที่ถูกพูดถึงมากที่สุดในหัวข่าวและการสนทนาคือ ‘ออกมาเต้น’ มีการพูดถึงอย่างมาก เป็นเรื่องยากที่จะพบเห็นรายการวาไรตี้มีกระแสก่อนออกอากาศในระดับนี้ ผู้คนให้ความสนใจยิ่งกว่าเมื่อเทียบกับ ‘เดอะวอยซ์’ ตอนก่อนจะออกอากาศ แทบไม่มีข่าวในแง่ลบเลย ทั้งรายการใหม่รายการเก่า ไม่มีรายการใดสู้ได้ แต่ด้วยชื่อเสียงของจางเย่และการโหมโปรโมตรายการ ‘จีนบนปลายลิ้น’ รายการของเขาก็เริ่มมีพื้นที่สื่อ แม้จะน้อยกว่า ‘ออกมาเต้น’ มาก แต่เทียบกับสารคดีอื่น ๆ ที่ไม่มีใครรักไม่มีใครสนใจแล้ว ‘จีนบนปลายลิ้น’ นับว่าสร้างกระแสได้ดีเยี่ยม
……


CCTV14
ห้องอัดแห่งหนึ่ง จางเย่กำลังพากย์เสียง
“ประเทศจีน มีการเปลี่ยนแปลงธรรมชาติหลากหลาย ทำให้ชาวจีนที่อาศัยอยู่ตามพื้นที่ต่างๆหลากหลาย ได้ลิ้มรสอาหาร ที่แตกต่างกัน จากใต้จรดเหนือ มีวัฒนธรรมการกินที่ไม่เหมือนกัน อาหาร นอกจากจะให้พละกำลังที่ร่างการต้องการแล้ว ยังส่งผลต่อความรู้สึกของชาวจีนตลอดทั้งสี่ฤดูกาลอีกด้วย อาหาร ทำให้ชาวจีน มีสุขภาพที่ดี มีความกระฉับกระเฉงต่อการดำรงชีวิต”
“หมู่บ้านเฉินชุน มณฑลซานซี เป็นหมู่บ้านเก่าแก่แห่งหนึ่ง…”
"แม่บ้านที่นี่ถนัดในการทำอาหารจากแป้งที่สุด พวกเธอบดธัญพืชให้กลายเป็นผง เรียกว่าแป้ง..."
ในห้องเก็บเสียง ต่อหน้าวิดีโอที่ตัดต่อเรียบร้อย จางเย่อาศัยอารมณ์ความรู้สึก พากย์เสียงทับลงไปที่ประโยค ท่าทางระมัดระวัง น้ำเสียงเองก็สุขุม ฟังแล้วทราบได้ทันทีว่าเขาจงใจกดเสียงลงต่ำ เพื่อให้น้ำเสียงเหมาะกับภาพบนจอที่สุด
คนที่รู้จักจางเย่จะทราบว่าสไตล์ของเขาไม่ใช่แบบนี้ เทียบกันแล้ว ปกติจางเย่จะใช้สไตล์เสียงและภาษาที่เบากว่า รวมถึงอารมณ์ขันและการอาขยานไว แม้แต่ตอนทำรายการการศึกษาอย่าง ‘ห้องเลคเชอร์’ ก็ยังไม่ได้ใช้น้ำเสียงสุขุมขนาดนี้ เหตุผลง่าย ๆ คือ รายการต่าง สไตล์ย่อมต้องแตกต่าง นี่คือบทเรียนพื้นฐานที่จางเย่เรียนมาจากวิทยาลัยสื่อสารมวลชน
รายการบันเทิง? ต้องตลก!
รายการประกวด? ต้องมีอารมณ์ร่วม!
รายการสัมภาษณ์? ต้องตรงประเด็น!
แน่นอน สารคดีก็มีสไตล์ของตนเอง สารคดีต่างประเภทก็ต่างกันออกไปด้วย จางเย่ใช้น้ำเสียงระดับเดียวกับ ‘จีนบนปลายลิ้น’ ในโลกของเขา ในฐานะพิธีกรมืออาชีพ จางเย่เองก็เห็นว่าวิธีนี้เหมาะสมกับรายการที่สุด ถ้าเขาใช้สไตล์ดั้งเดิมของตัวเอง แม้จะทำได้ แต่ก็เป็นการแย่งซีนรายการ ซึ่งไม่เหมาะกับสารคดีเลย!
อึดใจเดียวก็อัดไปสามตอน
สุดท้าย หลังการปรับแก้ ทั้งสามตอนก็ถือว่าเสร็จสมบูรณ์ พอมองเวลา ก็ได้เวลาทานข้าวพอดี จางเย่ออกมาจากห้องอัดกลับไปห้องทำงานของตนเอง
ทุกคนกำลังวุ่นวาย ยังไม่มีใครไปกินข้าวก่อนสักคน
ฮาฉีฉีรายงานทันที “ผู้กำกับคะ เรากำลังตั้งกำหนดการโปรโมต โฆษณาเริ่มต้นไปแล้ว”
“ผลเป็นยังไงบ้าง?” จางเย่ถาม
ฮาฉีฉีพยักหน้า “ใช้ได้ โปรโมตบนเวยป๋อ มีคนกดไลค์เกินหมื่น แชร์เกินสองพัน ยังเพิ่มขึ้นเรื่อย ๆ ค่ะ”
จางเย่ถาม “ตามเว็บไซต์วิดีโอล่ะ?”
ฮาฉีฉีกล่าว “ปล่อยโฆษณาแล้วค่ะ”
“ยอดเยี่ยม” จางเย่กล่าว “โปรโมตต่อไปให้หนัก”
“รับทราบค่ะ แต่ปัญหาคืองบเราจะหมดแล้ว คงโฆษณาได้ไม่มากเท่าที่คิด” ฮาฉีฉีกังวล
งบที่ผู้อำนวยการเหยียนให้มาสิบล้าน กลับมาถึงเมืองหลวงก็แทบไม่เหลือ แค่โฆษณาวันแรกก็แทบหมดเกลี้ยง ทั้งยังไม่ทราบว่าต้องจ่ายค่าโฆษณาไปอีกเท่าไหร่
จางเย่รับทราบ “เรื่องนี้ผมคุยกับผู้อำนวยการเหยียนแล้ว เรื่องงบ ทางช่องจะจัดสรรงบก้อนใหม่ ซึ่งน่าจะพอให้เราโฆษณาไปถึงเดือนธันวา ในเมื่อทำสารคดี เราก็ไม่ต้องโฆษณาไปทุกแห่งอย่างรายการบันเทิง ไม่จำเป็นหรอก ทำอย่างที่ผมวางแผนไว้ก็น่าจะพอ”
แต่ทันใด เลขานุการของเหยียนเทียนเฟยก็วิ่งมาที่ออฟฟิศด้วยสีหน้าไม่น่าดูนัก
“ผู้กำกับจาง!” เลขานุการร้องเรียก
จางเย่ชะงัก รู้สึกเหมือนกำลังจะมีปัญหา “ยังไงรึ?”
เลขานุการคนนั้นหน้าเครียด “ผู้กำกับเหยียนให้ผมมาบอกว่า เรื่องงบโฆษณา ไม่มีแล้ว!”
“ไม่มีแล้ว?” จางเย่ไม่เข้าใจ
ทีมงานคนอื่น ๆ ก็รอฟัง
“เกิดอะไรขึ้น?”
“ทำไมน่ะ?”
“ไหนผู้อำนวยการเหยียนบอกให้เราใช้เงินสิบล้านนั่นให้หมดไง? ทำไมไม่เหลืองบแล้วล่ะ ถ้าไม่มีโฆษณา เราจะโปรโมตรายการยังไง? เราจะออกอากาศยังไง?”
ทุกคนรู้ดีว่าการโฆษณาสำคัญแค่ไหน
ดังนั้นพอได้ยินคำนี้ ทุกคนก็ตะลึง!
เลขานุการของผู้อำนวยการเหยียน “ไม่ใช่ผู้อำนวยการไม่จัดงบใหพวกคุณ แต่ว่าสถานีเราเหลือแค่เงินให้สถานีทำงานได้ปกติเท่านั้น ไม่มีเงินเหลือแล้ว! เมื่อกี้ผู้อำนวยการเพิ่งไปพบกับหัวหน้าสถานี หลังจากนั้น ก็บังคับเอาเงินของเราไปให้ CCTV1 บอกว่าเป็นการกู้ยืมเงินไป เพราะงบโฆษณาของออกมาเต้นหมดแล้ว
จางจั่วตบโต๊ะผาง “พวกนั้นไม่มีเงินแล้วมาเกี่ยวอะไรกับเรา?”
เสียวหวังโวย “เชี่*เอ๊ย!”
ถงฟู่เกรี้ยวกราด “นี่ นี่มันรังแกเรากันชัด ๆ!”
เลขานุการนั้นสูดลมหายใจลึก พูดด้วยเสียงจริงจัง “สองเดือนก่อน ทางสถานีเคยมาคุยเรื่องนี้กับผอ.เหยียน แต่เขาปฏิเสธ กลับเอางบ 85% ซึ่งก็คือสิบล้านนั่นไปให้รายการคุณ เพราะไม่อยากให้ CCTV1 กู้ไป เขาคิดว่าหลังเรื่องเงินสิบล้านแล้วสถานีจะยอมถอย จะไปคิดหรือว่าทางนั้นจะยังเอาไปอีกแบบนี้? เราเหลือเงินราว ๆ ล้านเดียว ซึ่งก็ไปหมดแล้ว ทางผู้อำนวยการสถานีแจ้งว่า CCTV1 จะคืนเงินให้ แต่เราก็รู้ว่าเป็นไปไม่ได้! สองปีก่อนที่ทางสถานีรับประกันแทน CCTV1 ก็ยังไม่คืนมาเลย!”
หวงตันตันตัวสั่นเทิ้ม “ผู้อำนวยการสถานีทำกับพวกเรา…เกินไปแล้ว!”
อู่อี้โกรธสุดระงับ “นี่มันไม่ใช่แค่เรื่องลูกรักลูกชังแล้ว!”
ทุกคนต่างเจ็บแค้น!
……


บนตึก
ออฟฟิศเดิม
รองผู้อำนวยการสถานีคนเดิม
“ตาเหยียน นี่มันท่าทีอะไรของนาย?”
“สถานีเห็นพวกเรารังแกง่ายงั้นเหรอ?!”
“ก็เป็นช่องพี่น้องกัน ยืมเงินกันไปมาแล้วยังไง? ไม่ใช่ว่าจะไม่คืนสักหน่อย ฉันรับประกันให้ ยังจะกลัวอะไรเล่า? ค่าลิขสิทธิ์ของ ‘ออกมาเต้น’ พอขายได้ เงินก็กลับเข้ามาแล้ว ถึงตอนนั้น เงินที่ยืมไปสองปีก่อนก็คืนให้พวกเธอเหมือนกัน แค่ล้านเดียวเอง มองภาพรวมหน่อยน่า!”
“รายการพวกเขาต้องโฆษณา พวกเราไม่ต้องงั้นเหรอ? ‘จีนบนปลายลิ้น’ จะเริ่มออกอากาศ ตอนนี้เราก็ต้องการเงินโฆษณาเหมือนกัน! แค่เงินแสนเดียวก็ไม่เหลือให้เรา?”
“อย่าพูดกันเรื่องนี้น่าเหล่าเหยียน คิดว่าฉันไม่รู้เหรอที่จัดงบไปให้จางเย่สิบล้านน่ะ? สารคดีราคาสิบล้าน บอกหน่อยสิว่านายบ้ารึเปล่า? จางเย่มันคนบ้า นายก็จะบ้าไปกับมันด้วย? ยังกล้าพูดถึงโฆษณาอีก? โฆษณาในช่องตัวเองก็พอ ไม่ได้เหรอ? ต้องไปโฆษณากับคนนอกให้เปลืองเงิน? สารคดีต้องทำแบบนั้นด้วยเหรอ? งบสิบล้านทำสารคดีได้เป็นสิบเรื่อง! ดันเอาไปผลาญหมดในเรื่องเดียว? คืนทุนได้เหรอ? สิบล้านนั่นน่ะ?”
“เงินเป็นของเราตั้งแต่ต้น ฉันยังไม่มีสิทธิ์จะใช้?”
“ยังไงก็ไม่มีใครผลาญเหมือนพวกนาย! สารคดีเรื่องหนึ่งทำเงินได้แค่ไหนกัน? จ่ายไปสิบล้าน แสนเดียวยังไม่ได้คืน! เงินนั่นยังไงก็เงินของสถานี นายเองก็เป็นคนเก่าคนแก่! ทำไมถึงทำเรื่องผิดพลาดแบบนี้ได้! ‘ออกมาเต้น’ เป็นรายการใหญ่ของสถานีในปีนี้ เกี่ยวพันกับเรื่องแผนงานของสถานีในอนาคต เราจะปล่อยให้เละเทะไม่ได้ ในเมื่อทางนั้นไม่มีเงิน พวกนายก็ต้องมาสนับสนุน สิบล้านที่สูญไปกับสารคดีไร้สาระนั่น ทางสถานีจะมองข้ามไป!
“ใครเป็นคนตัดสินใจ?”
“ฉันตัดสินใจเอง แล้วก็เป็นความห็นของสถานีด้วย!”
เหยียนเทียนเฟยเดือดปุด ๆ
……


CCTV1
ทีมงาน ‘ออกมาเต้น’
เจียงหยวนมาแล้ว พอพบสวีอี้เผิงกับเฉินเหยี่ยก็ว่า “ได้เงินมาให้พวกเธอแล้ว แต่ก็ไม่มาก แค่ล้านกว่า ใช้ให้พอล่ะ”
สวีอี้เผิง “พอแน่นอน ขอบคุณครับผู้อำนวยการเจียง”
เฉินเหยี่ยถอนหายใจ “ถ้าไม่มีปัญหาเวทีถล่ม เราคงไม่ต้องใช้เงินมากขนาดนี้”
เจียงหยวนหัวเราะ “เอาน่า อุบัติเหตุก็เกิดขึ้นได้ ขอแค่ผลลัพธ์ออกมาดี อะไรก็ได้ทั้งนั้น เราอยากเห็นแค่ผลงานรายการ ทางสถานีก็เหมือนกัน เงินก้อนนี้ทางสถานีเอามาจากช่องสิบสี่ ได้ยินว่างบทั้งก้อนถูกเอามาจนหมด งบก้อนนี้ทางนั้นวางแผนจะโฆษณารายการด้วย พวกนายคงเห็นว่าทางสถานีสนับสนุนรายการนี้แค่ไหน อย่าทำให้ผิดหวังล่ะ”
สวีอี้เผิงหัวเราะร่า “อย่าห่วงเลยครับ ต้องไม่มีปัญหาแน่นอน!”
เฉินเหยี่ยก็มั่นใจ “เราวางแผนจะทำยอดวิวให้แซง ‘เดอะวอยซ์’ ด้วย”
“งั้นเยี่ยมเลย!” เจียงหยวนฟังแล้วก็พอใจอย่างยิ่ง
……




พร้อมกันนั้น ในสถานีก็เกิดระลอกคลื่น!
ทุกคนทราบว่า CCTV1 เงินหมดไปสักพักแล้ว หลายปีมานี้ทำรายการออกมาไม่ดีนัก รายการดี ๆ ก็ทำกำไรไม่ได้มาก ที่อยู่รอดได้ก็เพราะงบประมาณการผลิตเท่านั้น ปีนี้มีแค่ ‘เดอะวอยซ์’ ที่ทำได้ดี แต่แม้จะได้ชื่อเสียงความสำเร็จ กลับได้เงินมาไม่มากนัก ค่าสปอนเซอร์ชื่อรายการร้อยล้านล้วนถูกนำไปใช้ในรายการ มีเพียงโฆษณาชั้นสองและค่าลิขสิทธิ์ออกอากาศเท่านั้นที่เป็นของพวกเขา ลิขสิทธิ์ต่างประเทศและอื่น ๆ ล้วนถูกจางเย่ถือไว้ เหตุผลที่พวกเขาต้องขึ้นโรงขึ้นศาลกันก็เพราะเรื่องนี้ CCTV1 แทบไม่เหลือกำไร ทั้งยังทำให้เกิดปัญหากับจางเย่ พวกเขาพยายามจะเอาลิขสิทธิ์ของจางเย่มาให้ได้!
ขณะนี้ ‘ออกมาเต้น’ ได้เงินลงทุนไปมากกว่า ‘เดอะวอยซ์’ เสียอีก ยิ่งมีปัญหาเวทีถล่ม ยิ่งทำให้งบประมาณนั้นมากขึ้นไป!
ทว่าไม่มีใครคิดว่าเวลาแบบนี้ ทางสถานีจะยังช่วย CCTV1 ไปเอาเงินจาก CCTV14 แม้ช่องสารคดีจะมียอดวิวย่ำแย่ เป็นอันดับสุดท้ายในทุกช่อง แต่งบที่ให้พวกเขาก็น้อยที่สุด ยิ่งไปกว่านั้น ‘จีนบนปลายลิ้น’ ก็ทำรายการเสร็จแล้ว แต่ทางสถานีกลับบังคับเอาเงินที่จะเอาไปทำโฆษณาไป? เอาไปให้ CCTV1?
คนในสถานีจำนวนมากต้องผิดหวัง
“สถานีทำตัวประหลาดขึ้นทุกที!”
“นั่นสิ นี่มันอะไรกัน?”
“ฉันเองไม่ชอบนิสัยของจางเย่ แต่ว่า ทางสถานีก็รังแกกันเกินไปหรือเปล่า?”
“นั่นสิ จางเย่อาจบัดซบไปบ้าง แต่ก็ยังสร้างผลงานให้ CCTV1 สัญญาก็ทำกันไว้แต่แรก จู่ ๆ จะกลับคำ ชิงลิขสิทธิ์ของจางเย่ แล้วยังพยายามแช่แข็งเขาอีก ไร้เหตุผลสิ้นดี นอกจากจะเอาเขาแช่แข็งแล้วยังจะเอางบโฆษณาของเขาไปอีก ทั้ง ๆ ที่สารคดีเขาทำเสร็จแล้ว? ไม่เปิดทางให้เขาเลย? CCTV14 ก็ได้รับผลกระทบไปด้วย? ช่องสิบสี่ไปล่วงเกินใครกัน? เรื่องนี้ทำได้แย่มาก จัดการได้ห่วยแตก! คนเห็นก็ขัดใจ!”
“ต้องเป็น CCTV1 ไปขอทางสถานีแน่!”
“เฮ้อ ใครใช้ให้ ‘ออกมาเต้น’ ฮอตขนาดนี้ตั้งแต่ยังไม่ออกอากาศล่ะ!”
“นั่นสิ เจอกับรายการดังขนาดนี้ ช่องสิบสี่จะเอาสารคดีมาชน? ยังไงก็ต้องยอมให้เขาล่ะ!”
“ฟังว่าผู้อำนวยการเหยียนถึงกับทุบโต๊ะรองหัวหน้าสถานีแน่ะ!”
"นิสัยของผู้อำนวยการเหยียน ทุกคนก็รู้ เขาเป็นพนักงานเก่า ดูตอนนี้สถานีทำอะไรเขาไม่ได้ ได้แต่ไปจัดการคนอื่นแทน ในช่องสิบสี่ยังมีคนเจ้าอารมณ์ยิ่งกว่าผู้อำนวยการเหยียนอีก จางเย่จะทนกล้ำกลืนได้รึ? รายการกำลังจะออกอากาศในเวลาไม่ถึงสองสัปดาห์ จะไปหาเงินมาจากไหน? ไม่มีเงินจะโฆษณายังไง?"
“ใครจะรู้”
“ความจริงโฆษณาไปก็ไม่มีประโยชน์ คิดว่าเขาจะก่อกวนวงการได้ด้วยสารคดี? ถึงจะเป็นตำนานแห่งวงการบันเทิงก็ไม่มีปัญญาหรอก!”
……


CCTV14
ที่มรายการ ‘จีนบนปลายลิ้น’ ล้วนแต่ก่นด่ากันวุ่นวาย!
แม้แต่คนจากหน่วยหนึ่งหน่วยสองเอง พอทราบข่าวนี้ก็ตรงเข้ามาร่วมถล่มด่าบรรพบุรุษของทีมงาน ‘ออกมาเต้น’ ทั้งสิบแปดรุ่น คนที่เหิมเกริมหน่อยถึงดับด่าไปถึงผู้บริหารของสถานีเพื่อระบายความโกรธแค้น!
นี่มันแทงข้างหลังจางเย่กับเหยียนเทียนเฟยกันชัด ๆ!
นี่คือการตบหน้าพวกเขาในช่อง CCTV14 ทุกคน!
อีกอย่าง นี่ไม่ใช่ครั้งแรกที่ CCTV1 ทำกับพวกเขาเช่นนี้ ก่อนนี้พวกเขาเองก็เคยทำ เพียงแต่ไม่เกินเลยอย่างครั้งนี้เท่านั้น!
“โมโหเป็นบ้าเลย!”
“ทำแบบนี้ก็ได้เหรอ!”
“CCTV1 ก็คน พวกเราไม่ใช่คนรึไงวะ?”
“ผู้กำกับจาง ทำไงดี?”
“นั่นสิ รอฟังคำสั่งคุณนะ!”
“ผู้กำกับจาง บอกหน่อยว่าพวกเราจะทำยังไงดี! ผมทนมาพอแล้ว!”
ทุกคนเดือดดาล!
จางเย่กลับดูสงบนิ่งกว่า ไม่พูดไม่จาอะไร ใบหน้าถึงกับมีรอยยิ้มน้อย ๆ ประดับ จนคนอื่น ๆ สงสัยว่าตนมองผิดไปหรือไม่
ทุกคนงุนงง
ไม่ถูกต้อง!
ผู้กำกับจางเป็นยังไงไปแล้ว?
ด้วยนิสัยอันบัดซบของผู้กำกับจางเมื่อก่อน ต้องเตรียมถกแขนเสื้อออกไปฉะกับ CCTV1 สักรอบ! ทำไมคราวนี้ถึงได้ยิ้มให้กัน? ทำไมถึงได้นิ่งขนาดนี้?
ฮาฉีฉีตะลึง “ผู้กำกับจาง?”
จางจั่วก็ว่า “คุณ คุณไม่โกรธเหรอ?”
จางเย่หัวเราะ บอกกับทุกคน “ตอนผมเข้าวงการ ทุกคนเห็นว่าผมไม่อาจเป็นนักจัดรายการวิทยุได้ ทางสถานีไม่เห็นหัว หัวหน้าก็บีบคั้น สุดท้ายผมยังได้รางวัลไมโครโฟนเงิน หลังจากนั้นพอเข้าสถานีโทรทัศน์ ก็ยังเป็นเหมือนเดิม ทุกคนไม่คิดว่าผมจะทำได้ หาเรื่องกับผมทุกครั้งไป ใส่ร้ายผมทุกอย่าง แต่รายการก็ยังโด่งดัง จากนั้นถูกแบน ไม่ใช่การแบนแบบที่ CCTV1 ทำ แต่เป็นฝีมือของ SARFT ที่เอาผมขึ้นชื่อแรกในบัญชีดำ คนรอซ้ำตอนผมล้ม ทุกคนหันหน้าหนี คิดว่างานของผมจบสิ้นแล้ว แต่ก็อย่างที่เห็น ผมยังทำได้ ทั้งทำได้ดีกว่าทุกคน”
ทุกคนพอฟังก็เงียบไป
จางเย่ยิ้ม “เรื่องที่ฉันเคยเจอ เขียนหนังสือสิบเล่มก็เล่าไม่จบ ความยากลำบากที่ฉันเคยผ่าน เอาพวกเราหลายสิบคนในห้องรวมกันยังไม่เท่า ไม่ใช่แค่เข้าคุกไปรอบ โดนแบน โดนปล้นเครื่องบิน แถมยังต้องเสี่ยงขับเครื่องบิน…”
ฟังคำบอกกล่าวถึงประสบการณ์ของจางเย่ ทุกคนจึงยอมรับเขาเต็มที่ สิ่งที่ผู้กำกับจางเคยผ่าน เรียกได้ว่าเป็นตำนานบทหนึ่ง ไม่มีใครเปรียบกับเขาได้จริง ๆ!
เลขานุการของเหยียนเทียนเฟยฟังอย่างตั้งใจ
พอพูดจบ จางเย่ก็หัวเราะร่า “ตอนหลังผมถึงเพิ่งพบว่า ความจริงไม่มีความยากลำบากใดก้าวข้ามไปไม่ได้ ไม่ว่าปัญหาอะไร ขอแค่เรากล้าที่จะเดินต่อไป ล้วนผ่านไปได้ทั้งนั้น ตอนนี้ก็เหมือนกัน” เขาหยุดมองทุกคนครู่หนึ่ง “ไม่มีเงินก็ไม่มีเงินเถอะ มีเงินแค่ไหนก็ใช้ไปแค่นั้น ไม่มีเงินก็ไม่ต้องโฆษณา”
เสี่ยวหวังลังเล “แต่ว่า…”
“ไม่มีแต่” จางเย่หัวเราะ “ต่อให้ไม่โฆษณาแล้วยังไง?”
หวงตันตันปาดเหงื่อ “ไม่โฆษณาก็ไม่มีคนรู้จัก ไม่มีคนรู้จักก็ไม่มียอดวิวนะ!”
จางเย่กลับส่ายหน้า “ผมไม่เชื่อ ไม่ต้องโฆษณาแล้ว คราวนี้ฉันจะแสดงให้ทุกคนเห็นว่าต่อให้ไม่โฆษณา ใครยังจะมาหยุดฉันได้อีก?”
ฮาฉีฉีชะงัก “คุณหมายความว่ายังไง?”
จางจั่วหน้าเปลี่ยนสี “ผู้กำกับจาง หมายความว่า?”
เลขานุการของเหยียนเทียนเฟยก็ตะลึงไป!
ทุกคนเข้าใจความหมายของจางเย่ ในใจแล้วแต่เต้นแรงปั่นป่วน!
พวกเขาต้องชนกับ CCTV1 จริง ๆ! อีกทั้งเป็นในสถานการณ์ที่ไม่มีโฆษณา?!
นี่ นี่จะเป็นไปได้ยังไง?
แม้พวกเขาจะอยากทำการโฆษณาอย่างบ้าคลั่ง ก็ยังแทบไม่มีโอกาสเปรียบกับ ‘ออกมาเต้น’ ตอนนี้ยิ่งไม่มีโฆษณา? พวกเขาจะเอาอะไรไปรบกับอีกฝ่าย?
……


สิบนาทีให้หลัง
เหยียนเทียนเฟยกลับมาถึง CCTV14 พอมาถึงก็ตรงเข้าห้องทำงานของตนเอง เรียกเลขานุการเข้ามาในทันที “บอกพวกจางน้อย เงินหมดแล้ว!”
เลขานุการ “ผมเพิ่งบอกผู้กำกับจางครับ”
เหยียนเทียนเฟยยกแก้วซดน้ำอึกใหญ่ แต่ก็ยังไม่อาจระงับอารมณ์ เห็นได้ชัดว่าหงุดหงิดเป็นกำลัง “ไปบอกจางน้อย ฉันจะออกเงินเอง ยังไงก็ต้องให้พวกเขาได้โฆษณา!”
เลขานุการของเขารีบกล่าว “ผู้กำกับจางบอกว่า…ไม่เอาแล้วครับ!”
เหยียนเทียนเฟยตะลึง “ไม่เอาแล้ว?”
“เขาไม่โฆษณาแล้วครับ!” เลขานุการของเขาพูดทวนคำพูดของจางเย่ในออฟฟิศคำต่อคำ
พอเหยียนเทียนเฟยฟังจบ เขาก็ต้องตะลึงอีกครั้ง “จางน้อยว่าอย่างนั้นจริง ๆ?”
เลขานุการของเขายิ้มเต็มฝืน “ครับ นี่คือคำพูดของผู้กำกับจาง แต่ผมว่า ผู้กำกับจางกำลังเดือดเลย!”
เหยียนเทียนเฟยสูดลมหายใจลึก ความเดือดดาลของเขากลับกลายเป็นรอยยิ้ม ถึงกับหัวเราะออกมาลั่น กล่าวว่า “ได้ ฉันรู้แล้ว!”
คุณรู้แล้ว?
เอ่อ คุณรู้เรื่องอะไรของคุณน่ะ?
เลขานุการของเขางุนงง แต่ก็ไม่กล้าถาม




[Go To Next Chapter]( ./4.md)