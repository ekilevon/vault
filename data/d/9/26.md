##บทที่ 829 : กลุ่มแชทดารา
หลายวันให้หลัง
วันศุกร์ ช่วงเช้า
เวลาทำงาน เลขาฯของเหยียนเทียนเฟยมาหาจางเย่
“ผู้กำกับจาง ผู้อำนวยการเหยียนให้ผมมาเตือนคุณว่า อย่าลืมพิธีมอบรางวัลรายการโทรทัศน์แห่งชาติคืนนี้นะครับ” เลขาฯกล่าวพลางยิ้ม : “ผอ.เหยียนบอกว่าต้องใส่ชุดสูทไป เพราะคุณได้รับการเสนอชื่ออย่างน้อยสองรายการ หนึ่งคือ ‘ปลายลิ้น’ อีกหนึ่งคือ ‘เดอะวอยซ์’ อีกทั้งยังเป็นการรับรางวัลครั้งใหญ่ เราจะสะเพร่าไม่ได้”
จางเย่ยิ้มน้อยๆ “โอเค”
ฮาฉีฉีเอ่ย : “ทางเรามีชุดพิธีการอยู่นะ”
“ถูกต้อง เดี๋ยวให้ผู้กำกับจางลองใส่เสียหน่อย” จางจั่วเองก็พูดอย่าง
จางเย่โบกมือ “พอน่ะ ผมใส่แค่ชุดสูทก็พอแล้ว ผู้อำนวยการเหยียนก็ต้องไปด้วยกัน ผมเป็นแค่ตัวเสริมเฉยๆ”
เลขาฯกระซิบบอกทันใด : “ทางสถานีกำลังเปิดประชุม ในห้องประชุมกำลังพูดถึง เรื่องการคัดเลือกรางวัลสาขาพิธีกรไมโครโฟนทอง มีเปิดให้ทำการเสนอชื่อเข้าไปได้แล้ว ผู้อำนวยการเหยียนคาดว่าทาง CCTV คงไม่ยอมส่งชื่อคุณเป็นแน่ ดังนั้นผอ.เหยียนต้องทำรายงานเสนอชื่อคุณขึ้นไป ครั้งนี้ก็เหมือนทุกที ที่แต่ละสถานีทำการเสนอชื่อ และท้ายที่สุดรางวัลพิธีกรไมโครโฟนทองประจำโทรทัศน์จะมีด้วยกันสิบตำแหน่ง ขึ้นอยู่กับความสามารถของแต่ละคนครับ”
จางเย่ถาม : “ผมทำงานยังไม่ถึงสามปีรึเปล่า?”
“แต่รายการคุณเยอะนะครับ” เลขาฯว่า “ตั้งแต่ ‘คนขุดสุสาน’ ‘ห้องเลคเชอร์’ ‘จางเย่ทอล์คโชว์’ ‘เดอะวอยซ์’ ‘ปลายลิ้น’ในวงการนี้คุณคือหน้าเก่าแล้ว เกณฑ์การทำงานสามปีนั่นก็ไม่ใช่กฎตายตัว ผ่อนผันกันได้”
ตอนที่จางเย่เพิ่งจะแจ้งเกิดก่อนหน้านั้น คือตอนทำงานอยู่ที่สถานีวิทยุนครหลวง จางเย่คว้ารางวัลแรกในชีวิตมาได้ตอนอยู่ที่นั่น และเป็นรางวัลที่มีความหมายสูงที่สุดสำหรับเขา ——รางวัลพิธีกรสื่อสารหน้าใหม่ประจำปีแห่งชาติ หรือที่เรียกว่ารางวัลไมโครโฟนเงินในโลกแห่งนี้นั่นเอง นับแต่นั้น จางเย่จึงนับว่าได้เข้าสู่วงการเต็มตัว เข้าสู่เส้นทางอย่างแท้จริง หนึ่งปีต่อมา รางวัลพิธีกรสื่อสารแห่งชาติจะเปิดอีกครั้ง จางเย่เองก็ค่อนข้างคาดหวัง ไม่ว่าเขาจะข้ามสายมาแล้วกี่มากน้อย อาชีพหลักของเขาก็ยังคงเป็นพิธีกรสื่อสาร
รางวัลไมโครโฟนทอง
——รางวัลระดับชาติ!
——ทั้งเป็นรางวัลอันสูงสุดของการเป็นพิธีกร!
ตราบใดที่ยังเป็นพิธีกรคนหนึ่ง ก็ไม่มีทางที่จะไม่คาดหวังในการคว้ารางวัลนี้มาครอง นี่คือรางวัลอันทรงเกียรติสูงสุดในฐานะพิธีกรอย่างแน่นอน!
กริ๊ง กริ๊ง กริ๊ง
คณบดีพานภาควิชาคณิตศาสตร์ ม.เป่ยต้า โทรมา
จางเย่ขอตัวไปรับสายด้านข้าง “ครับ คณบดีพาน”
พานหยางหัวเราะนำมา : “รองศาสตราจารย์จาง จะสิ้นปีแล้ว รางวัลสาขาวิชาการวิทยาศาสตร์แห่งชาติประจำปีนี้ก็น่าจะใกล้ประกาศแล้ว ผมเพิ่งได้รับแจ้งมาว่า คนจากทีมงานคัดเลือกของสภาวิทยาศาสตร์แห่งชาติมาขอข้อมูลและรูปถ่ายคุณจากเป่ยต้า ขอผมแจ้งให้คุณฟังสักหน่อยนะ รางวัลสาขานักคณิตศาสตร์โดดเด่นผู้อุทิศตนแห่งชาติ มีการเสนอชื่อคุณ ผมจะส่งแบบฟอร์มให้ คุณพิมพ์ออกมา กรอกเสร็จแล้วส่งให้ผม เรื่องนี้ต้องใส่ใจนะ นี่เป็นรางวัลสูงสุดของนักคณิตศาสตร์หนึ่งในไม่กี่คนของประเทศ คุณไม่รับรางวัลอาเบลหนก่อนก็ช่างเถิด ผ่านไปแล้วให้มันผ่านไป พูดไปก็ไม่มีประโยชน์ แต่รางวัลนักคณิตศาสตร์โดดเด่นผู้อุทิศตนแห่งชาตินี้ คุณต้องคว้ามันมาให้เป่ยต้าเราให้ได้นะ!”
จางเย่ปาดเหงื่อ : “รางวัลอีกแล้วเหรอ?”
“อะไรอีกแล้วนะ?” พานหยางเบิกตา
จางเย่รีบตอบ : “ไม่มีอะไรครับ ได้ครับท่านคณบดี ผมต้องให้ความร่วมมืออย่างดีแน่นอน คุณวางใจได้”
คณบดีพานกล่าวด้วยความพอใจ : “งั้นก็ดี รอวันประกาศรางวัลแน่ชัดแล้ว ผมจะติดต่อคุณอีกที เราประชุมภาควิชาคณิตศาสตร์กันไปเมื่อกี้ ทุกคนวิเคราะห์ดูแล้ว คาดว่าโอกาสที่คุณจะได้มาแทบจะเต็มร้อย ต้องบอกว่าผลงานใหญ่ในวงการนักคณิตศาสตร์ของประเทศปีนี้ เห็นจะมีแต่เรื่องที่คุณพิสูจน์ข้อความคาดการณ์ของเดลได้เท่านั้น ถ้าไม่มอบให้คุณแล้วจะไปให้ใครได้อีก”
จะสิ้นปีแล้ว รางวัลก็มามากมาย
จางเย่ทั้งกรอกเอกสาร ทั้งแปะรูปหนึ่งนิ้ว ครั้งแล้วครั้งเล่ากว่าจะเสร็จเรียบร้อยก็เลยเที่ยง หลังกินข้าวเสร็จ เรื่องในงานก็ไม่มีอะไรจำเป็นให้เขาต้องทำแล้ว เขาจึงเข้าไปดูอันดับทำเนียบคนดังในอินเทอร์เน็ต ตรวจดูอันดับของตัวเอง แล้วจึงพบว่าค่าชื่อเสียงที่เดิมทีไม่มีอะไรเปลี่ยนแปลงเลยในระหว่างสองเดือนที่ตนออกไปถ่ายทำนอกสถานที่นั้น สองสัปดาห์มานี้มีการพุ่งพรวดขึ้นมาแล้ว!
ขยับขึ้นมาสองชื่อ จากเดิมตำแหน่งประมาณกึ่งกลางระดับ B ตอนนี้ได้เป็นดาราระดับ B ชั้นแนวหน้าเป็นที่เรียบร้อยแล้ว ต้องรู้ว่า ตำแหน่งบนๆของระดับ B นี้ ช่องว่างความนิยมระหว่างเหล่าดาราที่ชื่ออยู่ติดกันนั้นกว้างมาก นำหน้าเพียงอันดับเดียวก็ว่ายากแสนยากแล้ว ยิ่งเป็นการข้ามขึ้นไปสองชื่อติดในช่วงเวลาสั้นๆ? อีกทั้ง ‘ปลายลิ้น’ ยังเพิ่งจะฉายได้เพียงสี่ตอน ดูท่าทางความนิยมจะยังคงเพิ่มขึ้นได้อีกเรื่อยๆ จางเย่ขยับใกล้ทำเนียบระดับ A เข้าไปทุกทีแล้ว!
นี่ก็คือการเตรียมตัวดีมีชัยไปกว่าครึ่งของจางเย่!
ก่อนหน้านี้จางเย่ได้เผชิญกับการแช่แข็งและบีบคั้นจาก CCTV1 ชื่อเสียงของเขาอยู่ในอันตราย เขาก้าวไปผจญความเสี่ยง โดยพึ่งพาเพียง ‘Plants vs. Zombies’ มาช่วยรักษาชื่อเสียงของเขาไว้ไม่ให้จางหาย บวกกับกลอนที่จางเย่เขียน เทรางวัลอาเบล และการกระทำต่างๆ จึงทำให้เขาผ่านพ้นช่วงเวลาสองเดือนมาได้ ทำให้เขามีเวลาทุ่มเทสร้าง ‘จีนบนปบายลิ้น’ ออกมา เมื่อย้อนมองจากปัจจุบันนี้ ความพยายามทั้งหลายแหล่ของจางเย่ล้วนไม่สูญเปล่า ‘ปลายลิ้น’ ไม่ทำให้เขาผิดหวัง ช่วยพลิกสถานการณ์ให้เขาได้อย่างแท้จริง จนกลับมาได้อย่างน่าอัศจรรย์!
ในที่สุดชื่อเสียงที่ซบเซาไปกว่าสองเดือนก็หวนคืนมาแล้ว จางเย่จะได้ผ่านไปยังเส้นทางแห่งสายอาชีพอีกครั้ง นี่เป็นข่าวดีอย่างไม่ต้องสงสัย และยังทำให้จางเย่ยืดได้เต็มที่อีกด้วย
ทำเนียบดาราในสัปดาห์นี้นอกจากเขาแล้วยังมีความเปลี่ยนแปลงอีกบางอย่าง ไม่กล่าวถึงรายชื่อระดับ D ระดับ E ทางระดับ C นั้น เดือนก่อนมีนักร้องชายระดับ C คนหนึ่งถูกแฟนคลับเปิดโปงว่าร้องลิปซิงก์ และดูเหมือนสตาฟงานคอนเสิร์ตบางคนยังไปปะทะกับแฟนคลับเข้า นักร้องชายคนนั้นก็ด่าคน แล้วถูกสื่อแฉ จนในที่สุด จากรายชื่ออันดับสุดท้ายของระดับ C จึงร่วงไปอยู่ ระดับ D ซึ่งคาดว่ายากที่จะกลับมาในเวลาอันสั้น
รายชื่อดาราบางคนในระดับ B มีการขยับเล็กน้อย แต่โดยรวมไม่ได้เปลี่ยนอะไรมาก รายชื่อของเฉินเหยี่ยเพิ่มขึ้นมาหนึ่งอันดับ มี ‘ออกมาเต้น’ คอยสนับสนุนอยู่ สองสัปดาห์นี้ก็ยังได้เรตติ้งค่อนข้างมาก คู่สามีภรรยาฟ่านเหวินลี่-เฉินกวงไม่มีความเปลี่ยนแปลงใดๆ ยังคงอยู่ตำแหน่งเดิม คนหนึ่งอยู่ระดับ B กลางๆอีกคนอยู่ระดับ B ล่างๆ ช่องว่างค่าชื่อเสียงตามหลังจางเย่อีกไกล
ส่วนระดับ A และการข้ามสู่ระดับ A นั้น?
ไม่มีการเปลี่ยนแปลง ยังคงเป็นคนเดิม อันดับเดิม ดาราที่ไปถึงขั้นนั้นแล้ว อยากจะขยับขึ้นไปอีกอันดับล้วนยากเย็นแสนเข็ญ
จางเย่ตรวจสอบดูระดับชื่อเสียงของบรรดาเพื่อนๆเขาอย่างตั้งใจ
หนังเรื่องใหม่ของเหยาเจี้ยนไฉออกฉายแล้ว ชื่อเสียงเพิ่มขึ้น
จางหย่วนฉีครองตำแหน่งดาราระดับ S ไม่มีใครมาสั่นคลอนได้
ต่งซานซานเป็นหนึ่งในเพื่อนของจางเย่ที่ชื่อเสียงพุ่งขึ้นไวที่สุด ภายใต้การถ่ายทอดอย่างต่อเนื่องและเรตติ้งที่ไม่น้อยของ ‘เซียนเกะเป๊ะเนื้อ’ ต่งซานซานไล่มาถึงแถวหน้าของดาราระดับ D แล้ว แม้ยังคงห่างจากทำเนียบดาราระดับ C อยู่ แต่ก็ไม่ไกลแล้ว นี่เป็นข้อได้เปรียบของรูปร่างหน้าตา ต่งซานซานมีรูปลักษณ์ของดาราพอสมควร คุณสมบัติก็ดี ตรงตามมาตรฐานที่สุด ขอเพียงมีโอกาสให้เธอได้แสดง เธอย่อมสำเร็จแน่นอน เธอเกิดมาเพื่อสิ่งนี้ ถึงคนอื่นอิจฉาก็ทำได้เพียงเท่านั้น
ส่วนใหญ่ก็เป็นเช่นนี้
จางเย่ดูอยู่นาน จึงปิดหน้าอินเทอร์เน็ต
ติ๊ง ๆ อยู่ ๆ แอพพลิเคชันแชทบนมือถือก็มีเสียงได้รับข้อความดังขึ้น เมื่อเขาเปิดดู ปรากฏไม่ใช่ข้อความสนทนา แต่เป็นคำเชิญเขาเข้าร่วมกลุ่ม
ชื่อกลุ่ม : แก๊งคนบ้า
ผู้เชิญ : สุ่ยหลัวปอ
อะไรน่ะ?
คนบ้าบ้านแกสิ!
จางเย่กดปฏิเสธทันที
แต่ไม่นาน คำเชิญก็ถูกส่งมาอีกครั้ง!
จางเย่ไม่พูดอะไร กดปฏิเสธไปอีก
ปรากฏว่ามีคำเชิญส่งมาเป็นครั้งที่สาม คราวนี้มีข้อความแนบมาด้วยประโยคหนึ่ง : ให้ตายสิ! อาจารย์จางรีบเข้ามาเซ่! ฉันคือหนิงหลัน!
หนิงหลัน?
หนิงหลันคนนั้น?
จางเย่สับสน เขารู้จักชื่อนี้แน่นอน นี่คือดาราหญิงชื่อดังคนหนึ่งในขณะนี้ และยังเป็นดาราระดับ A อีกด้วย เขาเพิ่งเห็นชื่อนี้ผ่านตาไปตอนดูทำเนียบดารา หนิงหลันเคยถ่ายภาพยนตร์ระดับร้อยล้านมาเป็นสิบเรื่อง แจ้งเกิดเมื่อสิบปีก่อน ในปีแรกที่แจ้งเกิดก็คว้ารางวัลป้ายทองคำสูงสุดระดับประเทศในฐานะนักแสดงสมทบหญิงยอดเยี่ยม เส้นทางอาชีพในช่วงหลายปีที่ผ่านมาเคยถ่ายงานภาพยนตร์และละครโทรทัศน์ไปมากยิ่งกว่าจางหย่วนฉีมานักต่อนัก รวมกันน่าจะได้ประมาณห้าหกสิบเรื่องแล้ว ขึ้นชื่อในวงการเรื่องบ้างาน ชื่อเสียงของเธอล้วนแล้วแต่มาจากหนังแต่ละเรื่องที่เธอแสดง นั่นจึงทำให้สถานะและชื่อเสียงในวงการภาพยนตร์ของเธอโดดเด่นเหนือใคร หนิงหลันยังเป็นเพื่อนสนิทของจางหย่วนฉีอีกด้วย ทั้งคู่มีความสัมพันธ์อันดีต่อกัน
คราวนี้จางเย่ไม่กล้ากดปฏิเสธแล้ว ได้แต่กดยืนยันไปอย่างสงสัย
ทันใดนั้น เขาก็ถูกดึงเข้ามาในสถานที่ที่เรียกว่า ‘แก๊งคนบ้า’
ในกลุ่มค่อนข้างคึกคัก
ฮั่วตงฟาง : “นี่ใครน่ะ?”
ตงจื่อ : “เจ๊หนิงลากใครเข้ามาอ่ะ?”
เลี่ยวเฮ่อหนาน : “ฉันเป็นพ่อแกนะ? ใครอ่ะ?”
ฟ่านเหวินลี่ : “อ่ะแฮ่ม คือจางเย่น่ะ”
เฉินกวง : “เชี่* ผู้กำกับจางหรอกเหรอ! ชื่อโคตรเกรียนเลยครับ!”
จากนั้นก็มีข้อความระบบแสดง : แอดมินกลุ่มหนิงหลันได้เปลี่ยนชื่อ “ฉันเป็นพ่อแกนะ” เป็น “จางเย่”
จางเย่รีบทักทายตอบไป “สวัสดีทุกคนครับ” จากนั้นเขาจึงกดไปดูรายชื่อสมาชิก แล้วก็ระส่ำระสายขึ้นมาทันใด ภายในกลุ่มมีอยู่เพียงห้าสิบคน จำนวนคนไม่มาก แต่ไม่เหมือนกับที่อื่น เพราะทุกคนคือดาราใหญ่ชื่อดังกระฉ่อนในวงการบันเทิงทั้งสิ้น ที่จางเย่เคยเจอก็มีฮั่วตงฟาง สองสามีภรรยาฟ่านเหวินลี่-เฉินกวง ต่ำสุดคือดาราระดับ B และในรายชื่อสมาชิกกลุ่มจางเย่ยังเจอชื่อจางหย่วนฉีอีกด้วย
ไม่มีผู้จัดการ
ไม่มีผู้ช่วย
ไม่มีคนจากบริษัทเอเจนซี่
ในกลุ่มนี้มีแต่ดาราทั้งนั้น!
กองทัพนี้ไม่ว่าจะไปที่ไหน ก็คงทำคนตกใจตายเป็นแถบได้ หรูหราไปแล้ว แม้แต่พิธีประกาศรางวัลและงานเลี้ยงที่ใหญ่ที่สุด ก็ยังรวมพลดาราใหญ่ไม่ได้มากขนาดนี้เลย อย่างเช่นอดีตสตาร์คิงซึ่งตอนนี้กึ่งเกษียณกึ่งเก็บตัวไม่ออกงานสาธารณะแล้ว แต่ชื่อของเขากลับนอนอยู่เงียบๆในรายชื่อสมาชิกนี้
หนิงหลันส่งรูปอิโมติคอนเหนื่อยล้า พร้อมข้อความ : “ลากจางเย่เข้ากลุ่มนี้ไม่ง่ายเลยจริงๆ มาๆๆ ทุกคนต้อนรับสมาชิกใหม่กันหน่อย ขอต้อนรับพิธีกรชื่อดัง ผู้อำนวยการสร้าง ผู้กำกับ นักคณิตศาสตร์ กวี ลิปิกร นักแต่งเพลงอาจารย์จางเย่เข้ากลุ่ม!”
ฟ่านเหวินลี่ส่งหน้ายิ้ม “ปรบมือ!”
เลี่ยวเฮ่อหนาน “หุหุ ยินดีต้อนรับ”
ตงจื่อ : “ที่แท้ก็จางเย่นี่เอง ยินดีต้อนรับสุดๆเลย!”
คนที่ออนไลน์อยู่ทั้งหลายต่างออกมาทักทาย!
จางเย่ตื้นตัน “ขอบคุณทุกคนที่ต้อนรับครับ กลุ่มนี้คือ?”
หนิงหลันอธิบายยิ้มๆ : “นี่ก็คือสังคมเล็กๆของทุกคน ปกติเอาไว้คุยอะไรกัน สมาชิกล้วนแต่เป็นคนในวงการและยังนับเป็นเพื่อนเก่ากัน กลุ่มนี้ตั้งมาได้หลายปีแล้ว พวกเราไม่รับสมาชิกใหม่เข้ามาง่ายๆหรอก”
ไม่รับสมาชิกง่ายๆ?
งั้นวันนี้ทำไมเพิ่มฉันเข้ามาล่ะ?
จางเย่รู้ดีว่า ด้วยชื่อเสียงที่เพิ่มขึ้นของเขา เขามีคุณสมบัติเพียงพอที่จะได้เข้ามาอยู่ในกลุ่มสุดยอดวงการบันเทิงนี้แล้ว เมื่อดูรายชื่อสมาชิกอีกครั้ง ดาราระดับ B มากมายต่างไม่ได้อยู่ที่นี่ และไม่มีเฉินเหยี่ย เฉินเหยี่ยผู้เป็นพิธีกรคืนส่งปีเมื่อเร็วๆนี้ก็ยังไม่มีคุณสมบัติเข้ามา?
หนิงหลันชะงักไปเล็กน้อย แล้วเธอก็ส่งข้อความในแชทว่า : “จะว่าไป ไอดีแชทนายอาจารย์จางนี่หายากจริงนะ ปกติคนชื่อดังขนาดนายเนี่ย วิธีติดต่อมันควรจะหาง่ายสิ ไปถามดูก็น่าจะรู้แล้ว แต่ฉันกับเพื่อนแอดมินทุกคนหากันจนเซ่อก็ยังไม่เจอไอดีแชทนายสักที กระทั่งวิธีติดต่อนายก็หาไม่เจอ ฉันถึงกับโทรหาเพื่อนที่เป็นพิธีกรอยู่ CCTV ก็ยังไม่ได้อีก อาจารย์เสี่ยวเหอบอกว่านายมาอยู่ CCTV ตั้งครึ่งปีกว่าแล้ว ยังไม่เคยเจอนายเลย จนสุดท้ายเหวินลี่กับเหล่าเฉินออนไลน์มา ถึงได้เบอร์นาย ฉันอยากจะพูดสักประโยค จางเย่เอ๊ย ชื่อเสียงนายนี่จะย่ำแย่ไปไหนกันนักหนาวุ้ย!”
“พรืด!”
“ฮ่าๆๆ!”
คนในกลุ่มพากันปล่อยก๊าก!
ดาราใหญ่ชื่อเสียงระดับนี้แต่ความสัมพันธ์กลับย่ำแย่ขนาดนี้ ทั่วทั้งวงการบันเทิงนอกจากจางเย่ก็ไม่มีใครอีกแล้ว!


[Go To Next Chapter]( ./27.md)