##บทที่ 897 : วงการกีฬาเรียกกำลังเสริม?
บนเวยป๋อ
พริบตาเดียว โพสต์ ‘ลิสต์เหตุผลที่แข่งแพ้’ ของจางเย่ก็แพร่กระจายไปทั่วอินเทอร์เน็ต ไม่เพียงในเวยป๋อ ยังมีเทียปา ตามเว็บบอร์ดใหญ่ๆ บนเว็บไซต์ดัง ทุกที่ต่างแชร์กันอย่างบ้าคลั่ง!
ในแอปแชตแห่งหนึ่ง
กรุ๊ปแชตดาราแก๊งคนบ้า
ดาราระดับ A หนิงหลันแปะภาพหนึ่งลงในกลุ่ม : วิเคราะห์เหตุผลที่แพ้การแข่งของวงการกีฬา หนึ่ง เหตุผลทางด้านพื้นสนามแข่ง : 1.พื้นสนามแข็งเกินไป 2.พื้นสนามนิ่มเกินไป…
พออ่านปุ๊บ ทั้งกลุ่มก็ขำลั่น!
ฮั่วตงฟาง “ฮ่าๆๆๆๆ!”
เสี่ยวตง “พรืด! ใครเป็นคนเขียนคะเนี่ย?”
หนิงหลัน “จางเย่โพสต์เมื่อกี้ ฉันขำแทบตาย สมกับเป็นฝีปากจางเย่จริงๆ!”
เฉินกวง “เจ๊หนิงก็ร่วมรบกับเขาด้วยเหรอ? ฮ่าๆๆ!”
มีคนยังไม่รู้เรื่อง “ร่วมรบอะไร? เกิดอะไรขึ้น?”
ฟ่านเหวินลี่ “จางเย่มีเรื่องกับวงการกีฬาไง!”
เสี่ยวตง “หา?”
ฮั่วตงฟาง “คราวนี้ตีกับวงการกีฬาอีกแล้วเหรอ?”
สมาชิกในกลุ่มนี้ทุกคนล้วนเป็นระดับดาราชั้นแนวหน้า ไม่ว่าจะในด้านชื่อเสียง หรือเป็นตัวท็อปในสายงาน หรือไม่ก็เป็นดารายอดฝีมือมากคุณภาพ แต่ละคนล้วนมีบทบาทหน้าที่มากมาย โดยเฉพาะอย่างยิ่งในวันแรกของตรุษจีนเช่นนี้ คนในกรุ๊ปเกินครึ่งต่างถูกเชิญตัวขึ้นเวทีคืนส่งปีทั้งสิ้น ต่างคนต่างมีงานล้นมือแค่ไหน แต่ถึงอย่างนั้น ในกรุ๊ปก็ไม่ได้อ่อนด้อยไปกว่ากรุ๊ปแชตคนอื่นแม้แต่น้อย ยังมีคนแชร์โพสต์ของจางเย่เข้ามาจนได้!
โพสต์นี้แพร่ระบาดจนเหมือนเป็นไวรัส!
เหล่าชาวเน็ตจากทั่วประเทศต่างมาร่วมมุงอย่างครึกครื้น!
“ฮ่าๆๆๆๆ!”
“อ่านสามรอบแล้ว! โอ๊ย!”
“จางเย่ร้ายกาจเกินไปจริงๆ!”
“นั่นสิ ไปล่วงเกินเขานี่แม่งฆ่าตัวตายชัดๆ!”
“โอ๊ย ทำไมฉันปลื้มจางเย่ขนาดนี้นะ!”
“อาจารย์จางเปล่งประกายอีกแล้ว!”
“ฝีปากของอาจารย์จางนี่ โคตรสุดยอด!”
“คนวงการกีฬาจงแหกตาดู! ดูซะว่าการด่าของอาจารย์จางมันระดับไหน! ไม่มีสบถหยาบสักคำ ไม่มีระคายหูเลยสักประโยค นี่แหละฝีมือ! แล้วย้อนไปดูพวกนายสิ? สู้รบประสาอะไร? ส่งเสียงจิ๊จ๊ะพูดไม่รู้เรื่องอยู่ได้! ดีแต่ตั้งคำถามสงสัยนู่นสงสัยนี่ อะไรของพวกนายกันวะ!”
“พรืด สหายคอมเมนต์บน นายหวังสูงเกินไปน่ะ หานลี่ หลิวอีเฟิง พวกนี้ส่วนใหญ่จบสายพละ บางคนเรียนไม่จบด้วยซ้ำ! ส่วนอาจารย์จาง? เขาเป็นถึงรองศาสตราจารย์ม.เป่ยต้ากับม.สื่อสารเชียวนะ!”
“แข่งด่า? จนป่านนี้ ฉันไม่เคยเห็นจางเย่แพ้มาก่อนเลยจริงๆ!”
“นั่นสิ หมอนี่ไม่เคยแพ้เลยจริงด้วย สักครั้งก็ไม่เคย!”
“วันนี้ อาจารย์จางได้บอกกับทุกคนอีกๆๆๆ ครั้งแล้วว่า เรื่องด่า หากเขาเป็นสอง ย่อมไม่มีใครเป็นหนึ่ง!”
——ซึ่งบทความเสียดสีในโพสต์นี้ จางเย่ก็เอามาจากโลกเดิมเช่นกัน ที่โลกนั้นมีบทความด่าอันคลาสสิคที่ด่าฟุตบอล ด่าเทนนิสอยู่นับไม่ถ้วน ไม่ว่าจะบทไหนก็นับว่าเป็นระดับคลาสสิกในหมู่คลาสสิกทั้งสิ้น! อย่างครั้งนี้ที่เขาหยิบมาใช้ เดิมเป็นบทความด่าฟุตบอล จางเย่นำมาปรับแต่งเล็กน้อย เรียงร้อยถ้อยคำอีกนิดหน่อย จึงย่อมเปล่งประสิทธิภาพที่ทำให้ผู้คนตกตะลึง!
ชาวเน็ตฮึกเหิมกันเต็มที่!
แรงไม่หยุด ฉุดไม่อยู่!
“อลังการ! ศึกด่าครั้งนี้อลังการจริง!”
“ไป บุกกันต่อ!”
“ใช่ อย่าให้พวกมันรอดไปได้!
“ให้พวกนั้นหาข้ออ้างที่ฟังขึ้นมา! พวกเอ็งอ้างอย่างอื่นยังพอทน แต่ครั้งนี้โชคร้ายซะแล้ว ดันอ้างว่าเป็นเพราะเพลงของอาจารย์จางไม่เพราะ? ไสหัวย่าเอ็งไปเลย!”
“ถล่มมันอีกรอบ!”
“ฉันไปถล่มหานลี่!”
“ฉันพาทีมถล่มหลิวอีเฟิง!”
“ฉันจะไปด่านักเทนนิสคนนั้น!”
“ดี งั้นพวกฉันจะไปบดขยี้แชมป์แบดมินตันนั่น!”
“ลุย!”
“ไอ้พวกระยำเอ๊ย!”
เมื่อเจอเข้ากับกำลังเสริมที่มาเพิ่มขึ้นกว่าสองเกือบสามเท่า เหล่าคนวงการกีฬาก็อกสั่นขวัญแขวน ก่อนหน้านี้พวกเขาก็แพ้ยับ ไม่มีแรงจะโต้กลับแล้ว แต่ตอนนี้จางเย่ยิ่งโพสต์เวยป๋อมาอีก ประหนึ่งผลักลงหลุมไม่พอยังกลบดินฝัง! พวกเขาสุดจะไร้สิ้นหนทาง ได้แต่เหม่อมองกองทัพบุกมาทลายเวยป๋อและหน้าเว็บของพวกเขาอีกระลอก!
กลุ่มหนึ่งเข้ามา ด่าเสร็จก็ไป!
อีกกลุ่มก็เข้ามา ด่าเสร็จก็ไป!
แล้วกลุ่มแรกก็กลับมาอีก ด่าเสร็จก็ไปอีก!
จากนั้นกลุ่มสองก็กลับมาอีก!
ขบวนกองทัพด่าบุกถล่มราวกับฝูงห่าซาตาน!
หลิวอีเฟิงทั้งโกรธทั้งมึนงง!
หานลี่กับคนในทีมปิงปองกัดฟันกรอด!
——กองทัพที่มีความเป็นระบบ มีความเป็นกลุ่มก้อน สามัคคี มหาศาล สอดประสานกันอย่างดีเยี่ยม ในแผ่นดินเวยป๋อนี้ บางทีอาจมีเพียงแฟนคลับจางเย่และพวกกองทัพเกรียนที่ว่างไปวันๆ ไม่มีอะไรของเขาเท่านั้นที่ทำได้ถึงขั้นนี้!
พวกคนที่เฝ้ามองเหตุการณ์ก็พากันมุงอย่างอยากรู้อยากเห็น
“แพ้ชนะแน่นอนแล้วมั้ง?”
“ฮ่าๆ ไม่น่าถาม!”
“จะจบแล้วใช่ไหมนี่?”
“ก็ด่ากันไปกี่รอบแล้วล่ะ? พวกคนวงการกีฬายังจะไหวอยู่เหรอ?
หนิงหลันก็กระโดดไปร่วมวงกับเขาด้วย
เฉินกวงกับฟ่านเหวินลี่เองก็ไม่หลับไม่นอน ยิ่งดูยิ่งคึกคัก ยิ่งเห็นยิ่งตาสว่าง
ยังมีคนของ BTV เช่นฉางเสี่ยวเลี่ยง หูเฟย โหวเกอ โหวตี้และคนอื่นๆ คนในทีมรายการคืนส่งปี BTV ที่พุ่งไปร่วมรบตั้งแต่แรกๆ เพราะอย่างไรเรื่องนี้ก็เกี่ยวเนื่องกับพวกเขา จางเย่ยอมแสดงละครตลกก็เพื่อช่วยพวกเขากู้สถานการณ์ บุญคุณย่อมต้องทดแทน ดังนั้นฉางเสี่ยวเลี่ยงกับหูเฟยจึงแยกกันไปเขียนสนับสนุนจางเย่ โดยกล่าวขอบคุณจางเย่ที่มาช่วยเหลือ รวมถึงชี้แจงเรื่องบทละครตลก แต่เวยป๋อของพวกเขากลับถูกเมินสนิท เพราะทุกคนกำลังยุ่งอยู่กับการรบราฆ่าฟัน! พวกเขาก็เลยได้แต่ยิ้มเฝื่อน เอาเถอะ ยังไงจางน้อยก็ได้เปรียบอยู่แล้วละนะ!
ฮาฉีฉีเข้าร่วมกองทัพ!
จางจั่วเข้าร่วมกองทัพ!
เสี่ยวหวัง อู่อี้ และอีกหลายคนใน CCTV14 ที่เดิมนอนหลับไปแล้ว แต่ถูกเพื่อนร่วมงานโทรปลุก พวกเขาจึงต้องเด้งขึ้นมาแต่งตัว เปิดคอมพิวเตอร์!
ถงฟู่ตะลึง “เชี่ย ตีกันจริงด้วย?”
หวงตานตานโวยลงกรุ๊ปแชตที่ทำงาน “แม่งฉันเพิ่งรู้เนี่ย! ดูตลกจบฉันก็หลับเลย!”
เสี่ยวหวังพูดอย่างโมโห “ฉันมาแล้ว! ไปจัดการพวกมัน!”
อู่อี้หัวเราะเสียงดัง “รอพวกเธออยู่นานแล้ว รีบไปสนับสนุนผู้กำกับจางกัน!”
หวงตานตานสบถ “ไอ้เวรพวกนี้รังแกกันนัก! ยังจะมาเรียกร้องให้อาจารย์จางขอโทษ? ถุย! ทำไมพวกแกเอ็งไม่ไปตายซะล่ะ! ผู้กำกับจาง พวกเรามาแล้ว!”
ทุกคนกระโจนเข้าไปร่วมโจมตี
ถงฟู่ถล่มข้อความใส่หานลี่ “ไอ้โง่ตัวเหม็น!”
หวงตานตานไปที่เวยป๋อของหลิวอีเฟิงแล้วรัวข้อความ “ไอ้ตัวบัดซบ! ไอ้ตัวบัดซบ! ไอ้ตัวบัดซบ!”
อู่อี้ผรุสวาท “จะด่าพวกเอ็งนี่แหละ ไอ้พวกระยำเอ๊ย!”
พวกอู่อี้คิดว่าตนเองไม่มีชื่อเสียงอะไร คงไม่มีใครรู้จักพวกเขา จึงพูดอะไรตามใจปาก แต่ในความเป็นจริง พวกเขาเองก็มีชื่อเสียงในสายงานของตน ถึงกับอยู่ระดับต้นๆ ในสายงานเดียวกัน ขอเพียงเคยดู ‘เดอะวอยซ์’ กับ ‘ปลายลิ้น’ ก็ย่อมจะรู้จักพวกเขาแน่นอน นี่คือทีมงานรายการที่เรตติ้งทำลายสถิติต่อเนื่อง เป็นอันดับหนึ่งสองครั้งซ้อน และรับรางวัลสุดยอดรายการโทรทัศน์สองรายการติดกันนี่นา!
ณ สถานีโทรทัศน์แห่งหนึ่ง
มีหน้าใหม่ที่เพิ่งเข้าวงการมาไม่นานกำลังทำงานล่วงเวลา เขาจ้องเวยป๋อด้วยสีหน้าตกตะลึง หันไปถามรุ่นพี่ที่เข้าวงการมาก่อนหนึ่งปีข้างๆ “พี่ซุน”
พี่ซุนยิ้มน้อยๆ “มีอะไรหรือเสี่ยวฉือ?”
เสี่ยวฉือชี้เวยป๋ออย่างทึ่มทื่อ “นี่มันพวกตัวท็อปด้านรายการทีวีของเรา...ทีมงานอันดับหนึ่งของประเทศนี่ครับ?”
“จริงเหรอ?” พอพี่ซุยเห็นก็เหงื่อตก กระแอมทีหนึ่งแล้วกล่าว “อ่ะแฮ่ม เหมือนจะใช่นะ”
เสี่ยวฉือพูดเสียงเบา “ทำไมไม่เหมือน...เอ่อ ไม่ค่อยเหมือนที่ผมจินตนาการไว้เลย?”
พี่ซุนกระอักกระอ่วน “เธอเพิ่งเข้าวงการ ยังไม่เข้าใจสถานการณ์ รอเธออยู่ไปสักครึ่งปีก็จะรู้เอง ว่าทีมงานนี้ในแง่ผลงาน เป็นทีมรายการตัวท็อปอันดับหนึ่งของประเทศตัวจริง แต่ในแง่อารมณ์ ก็เป็นตัวฉิบหายเช่นกัน วันๆ เอาแต่ด่าตามจางเย่ ยังไงหลังจากนี้ถ้าเธอเผอิญไปเจอพวกเขาเข้า ก็พยายามหลีกให้ไกลเป็นดี!”
เสี่ยวฉือ “อา รับทราบครับ”
บนเวยป๋อ
สงครามน้ำลายยังคงดำเนินต่อไป!
จนถึงตอนนี้ นี่ไม่เรียกว่าสงครามน้ำลายแล้ว เพราะแทบไม่ใช่สงครามเลย แต่เป็นการถล่มด่าอยู่ฝ่ายเดียวล้วนๆ!
มีคนใช้คำหยาบคายอยู่เช่นกัน แต่ส่วนใหญ่ไม่ถูกแบนเพราะไม่มีใครกดรายงาน และอีกอย่างแอดมินเวยป๋อก็ไม่ว่างมาจัดการด้วย เพราะหน้าเวยป๋อวันนี้ มีแต่เสียงด่าทอจนล้นระบบไปแล้ว!
แอดมินเวยป๋อแทบจะร้องไห้ โดนคนปลุกมาทำโอทีกลางดึกไม่ว่า แต่พอเห็นปริมาณคำด่า ผู้ดูแลก็แทบเป็นลม!
“ดูไม่ทันแล้ว!”
“จะ จะทำยังไงดีเนี่ย!”
“วันนี้ทุกคนเป็นบ้ากันไปหมดแล้วเหรอ?”
“แบนไม่ไหว!”
“พวกเขาคลั่งไปหมดแล้ว!”
แอดมินคนนั้นไม่พูดไม่จา นั่งลงหน้าคอมพิวเตอร์ ใช้บัญชีผู้ดูแลพิมพ์ข้อความส่วนตัวหาจางเย่อย่างสุดจะกล้ำกลืนขื่นขม “อาจารย์จาง รบกวนขอความกรุณา ครั้งหน้าหากคุณจะด่า ขอให้เหล่าแฟนคลับของคุณระมัดระวังการละเมิดกฎสักหน่อยได้หรือเปล่าครับ? ไม่อย่างนั้นหากบัญชีแฟนคลับถูกแบนก็คงเป็นปัญหาใช่ไหมครับ? ทางทีมงานเราก็ทำงานลำบากนะครับ ขอคุณเมตตาเห็นใจพวกเราหน่อย! ทุกครั้งที่คุณวิวาทกับใคร พวกเราต้องทำโอทีตลอด ตอนนี้ตารางงานของเราขึ้นอยู่กับคุณแล้ว พวกเราก็เหนื่อยเป็นนะครับ! อย่างน้อยคราวหน้า ตอนคุณจะต่อยตีกับใครบนเวยป๋อ ถ้ายังไงกรุณาแจ้งล่วงหน้าดีไหมครับ? พวกเรา...ก็จะได้เตรียมตัวทำโอที” กดส่งไปแล้ว ก็ไม่รู้ว่าจางเย่จะเห็นข้อความหรือเปล่า เฮ้อ
……
คนวงการกีฬาแพ้ยับเยินครั้งแล้วครั้งเล่า!
หลิวอีเฟิงและคนในทีมปิงปองที่ส่งข้อความโต้กลับบัดนี้วงแตกกันไปหมดแล้ว แม้แต่พวกเขาก็ไม่รู้แล้วว่าแต่ละคนกำลังพูดอะไรอยู่ เพราะต่างคนต่างโกรธจัด!
ในขณะที่ทุกคนคิดว่าสงครามใกล้จะมาถึงจุดสิ้นสุดนี้เอง ทันใดนั้นกลับมีเหตุพลิกผัน!
กรรมาธิการผู้หนึ่งพลันปรากฏตัวออกมา——เขาก็คือหัวหน้าคณะกรรมาธิการปิงปอง ที่เป็นผู้ต่อสายหาสถานีโทรทัศน์นครหลวงนั่นเอง!
เมื่อหัวหน้าคณะกรรมาธิการปรากฏตัว ก็กดแท็กชื่อ @SARFT บนเวยป๋อ รวมทั้งกด @ อีกสามชื่อ ซึ่งเป็นผู้บริหารของ SARFT ทั้งหมด!
มีผู้ช่วยผู้กำกับ
หัวหน้าฝ่ายจัดการ
และผู้กำกับการอีกหนึ่ง
คงจะเป็นคนสนิทของหัวหน้าคณะกรรมาธิการผู้นี้ทั้งสิ้น!
หัวหน้าคณะกรรมาธิการโพสต์เวยป๋อ “วันนี้นับว่าฉันหัวเสียกับวงการบันเทิงแล้ว มีดาราจาบจ้วงถึงกีฬา ซ้ำยังโอหังขนาดนี้? หรือจะไม่มีใครจัดการ?”
เหล่าคนในวงการกีฬาพลันมีประกายความหวังขึ้นทันใด!
“หัวหน้าเฉียน!”
“หัวหน้าเฉียนมาแล้ว!”
“ท่านหัวหน้าเฉียน!”
กำลังเสริมมาแล้ว!
และยังเป็นกำลังเสริมที่แข็งแกร่งมากอีกด้วย!


[Go To Next Chapter]( ./95.md)