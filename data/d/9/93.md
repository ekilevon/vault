##บทที่ 896 : จางเย่ คนแกร่งทะลุฟ้า!
“ไข้สูงหกสิบสององศา?”
“พรืด! ร้อนขนาดนั้นนายจะต้มไข่เรอะไง!”
“แล้วกระดูกแตกละเอียดแม่งยังจะตีลูกซ้อมได้อีก?”
“หนึ่งวันมีสี่สิบชั่วโมงเนี่ยนะ?”
“เดือนกุมภาพันธ์แม่งมีวันที่สามสิบที่ไหนกันเล่า!”
“ฮ่าๆๆๆ! โอ๊ย ฉันไม่ไหวแล้ว!”
“โคตรจี้เลย! ขำจะตายแล้วฉัน!”
“นี่แม่งโคตรแอนตี้ชัดๆ!”
ชาวเน็ตพากันขำก๊าก เพียงชั่วพริบตา โพสต์นี้ก็ถูกแชร์ว่อนออกไปเหมือนระเบิด!
นี่ก็คือชุดข้อความอันโด่งดังจากโลกเดิมของพวกชาวเน็ตที่แอนตี้วง EXO[1] จางเย่ปรับเปลี่ยนเล็กน้อยแล้วนำมาใช้ให้เข้าบริบท มองเผินๆ เหมือนเป็นคำพูดอวยทีมปิงปอง แต่ละประโยคช่วยเรียกร้องความยุติธรรมให้พวกเขา แต่หากดูให้ดี ก็คือแซะล้วนๆ!
การปรากฏตัวของจางเย่ เป็นการแสดงจุดยืนและส่งสัญญาณอย่างชัดเจนว่า เรื่องอยากให้เขาขอโทษ มันเป็นไปไม่ได้ และเขาไม่เพียงไม่ขอโทษ กลับจะด่าคืนอย่างสบายอารมณ์ด้วย ส่วนไอ้เรื่องการสามัคคีผนึกกำลังกันต่อต้านตนของปิงปองทีมชาติกับพวกคนในวงการกีฬาอะไรนี่ ไม่คิดไปใส่ใจสักนิด!
ทั้งวงการกีฬาถึงกับตกตะลึง!
ทีมปิงปองก็ตื่นตระหนก!
หลิวอีเฟิง หานลี่ หลี่ฉี และคนอื่นๆ แทบลมจับ พวกเขาเองก็คิดอยู่เหมือนกันว่าอย่างจางเย่ต้องไม่ยอมขอโทษแน่ แต่ไม่คิดเลยว่าแม่งจะดื้อด้านขนาดนี้!
เวยป๋อของจางเย่จุดไฟสงครามให้ลุกโชนอีกครั้ง ชาวเน็ตที่สนับสนุนเขานับไม่ถ้วนตะโกนกู่ร้องราวกับโดนฉีดเลือดไก่ กลายเป็นคลื่นมนุษย์กลบฝังพวกคนวงการกีฬาที่ออกมาดิ้นเร่าลงไปอีกครั้ง ทุกทิศเห็นเพียงเสียงก่นด่า กองพลหลั่งไหลมาจากทุกทาง ซึ่งอย่าว่าแต่พวกคนวงการกีฬา เพราะแม้แต่ตัวจางเย่เองก็ยังตกใจ!
“สนับสนุนจางเย่!”
“ด่าพวกแม่งเลย!”
“ลุยมันโลด!”
“ไป! ใครจะไปถล่มหน้าวอลล์หลิวอีเฟิงกับฉันบ้าง?”
“ฉัน!”
“ฉันไป!”
“ฉันด้วย!”
“ใครจะไปถล่มหน้าวอลล์หานลี่กับฉัน?”
“ฉันเอง!”
“ฉันเอาด้วย!”
“มาแล้ว!”
“ไปถล่มพวกมันกัน!”
เดิมทีวันนี้จางเย่ตั้งใจจะมาจัดเต็มกับพวกสุดยอดนักกีฬานี่ซะหน่อย ใครจะคิดว่าเพิ่งจะโพสต์ไปได้แค่ส่วนเดียว ยังไม่ทันสาแก่ใจ ยังไม่ทันได้เข้าสู่โหมดพร้อมรบ คนในวงการกีฬาก็ถูกกองทัพเกรียน ‘บดขยี้’ จนแววตาสิ้นหวัง ไม่มีโอกาสให้จางเย่ได้ออกโรงเลย!
นั่นเพราะจำนวนกองทัพเกรียนมีมากมายเกินไป!
หน้าบล็อกของหานลี่ถูกยกพลถล่มเรียบ!
หน้าเวยป๋อของหลิวอีเฟิงถูกรัวถล่มด้วยอักษรสองคำ ‘งี่เง่า’ !
พวกนักกีฬาและโค้ชที่ออกมาส่งเสียงก่อนหน้านี้ก็ไม่รอดเช่นกัน มีนักกีฬาแบดมินตันคนหนึ่งเปิดร้านค้าออนไลน์แบรนด์ตัวเอง กระทั่งในเว็บไซต์ร้านค้าก็ถูกถล่มยับ!
กลุ่มผู้คนที่เฝ้าชมอยู่มองดูเหตุการณ์อย่างอึ้งค้าง!
“ฉิบหาย!”
“พวกนี้โคตรดุ!”
“ทำไมคนมากขนาดนี้!”
“ไอ้พวกคนในทีมปิงปองนี่ก็นะ โดนจางเย่ตอกหน้าในรายการคืนส่งปีไปทีแล้ว ยังไม่เข็ดอีก จะมาแข่งจำนวนคนกับจางเย่? ซื่อบื้อชะมัด คิดรึว่าแค่รวมตัวนักกีฬาอย่างพวกนายก็เรียกว่า ‘ยิ่งใหญ่เกรียงไกร’ ได้? คราวนี้รู้ซึ้งแล้วสิ! นี่แหละคือกองทัพของจางเย่ ที่อยู่ในเวยป๋อนี่ ต่อให้ดาราระดับ A มาเอง เผลอๆ ก็ยังไม่ใช่คู่มือของจางเย่!”
“จางเย่จะดังเกินไปแล้ว!”
“เขาใกล้จะเป็นระดับ A แล้วล่ะมั้ง?”
“เห็นแบบนี้ ก็น่าจะอีกไม่ไกลหรอก!”
“นี่มันเหมือนเป็นดาราระดับ A ไปแล้วอย่างนั้นเลย!”
เหตุการณ์ในขณะนี้สามารถบรรยายได้ว่า โศกนาฏกรรม เป็นโศกนาฏกรรมของพวกคนในวงการกีฬาอย่างแน่แท้ ทั้งหลิวอีเฟิง หานลี่ นักแข่งเทนนิสหญิง ทีมฟุตบอลทีมชาติ และคนอื่นๆ แต่ละคนล้วนถูกด่าจนหน้าเขียว!
อีกด้าน เมื่อได้ข่าวว่าทีมปิงปองถูกด่า เดิมทีทั้งพวกนักกีฬาปัจจุบันรวมถึงอดีตนักกีฬาที่เกษียณไปแล้วต่างอยากจะมาช่วย มีบางคนมาเร็วหน่อย บางคนมาช้าหน่อย แต่เมื่อพวกเขาเห็นฉากเหตุการณ์เหล่านี้ ก็พากันใบ้กิน!
“เชี่ย?”
“เกิดอะไรขึ้น?”
“นี่มัน….”
หลังจากลังเลอยู่ชั่วขณะ คนเหล่านั้นก็กะพริบตาปริบๆ ไม่เอาดีกว่า ทำเป็นไม่ได้ออนไลน์ก็แล้วกัน!
ทำไมถึงไม่บุกเข้าไปลุย?
บุกเข้าไปลุยกับผีน่ะสิ!
แม่ทัพใหญ่ผู้แกร่งกล้าสุดของกองทัพยังไม่ทันขยับตัวทำอะไร แค่โพสต์ขำๆ บนเวยป๋อโพสต์เดียว แต่ไอ้พวกคนในทีมปิงปอง ทีมฟุตบอล กับทีมเทนนิสก็โดนกองทัพเกรียนรังแกยับเยินตั้งแต่หัวจรดเท้า ถึงขั้นไม่มีโอกาสให้ตอบโต้ด้วยซ้ำ! แล้วพวกเขายังจะบุกเข้าไปลุยหาอะไรอีกเล่า! บุกเอาชีวิตเข้าไปทิ้งรึไง!
พี่น้องเอย ถนอมร่างกายกันด้วย!
พวกพี่คงช่วยมิไหวดอก ขอตัวลาไปก่อนนะ!
และไม่ใช่เฉพาะแค่พวกเขา แต่เวลานี้ ในใจของดาราเทนนิสที่ถูกโยงเข้าศึกคนหนึ่งก็แทบร้องไห้โฮ อยากจะล่าถอย แต่เขาก็ดันโพสต์ต่อว่าจางเย่ไปแล้ว ไร้โอกาสแล้ว ต้องติดแหงกอยู่ตรงนี้ อยากจะหนีก็หนีไม่ได้! ได้แต่มองดูกองทัพแฟนคลับในเวยป๋อคลุ้มคลั่ง มองดูหน้าเวยป๋อของตัวเองและแม้แต่หน้าเว็บเพจของทีมตนถูกกระหน่ำข้อความและคำด่าใส่ ทำให้รู้สึกเสียใจจนลำไส้เขียวคล้ำไปหมดแล้ว! แม่งเอ๊ย! ฉันจะเอาตัวเข้ามาอยู่ตรงนี้ทำไมฟะ? เรื่องของพวกทีมปิงปองเกี่ยวเชี่ยอะไรกับฉันเล่า แส่ไม่เข้าเรื่อง! แล้วยังไปเรียกร้องให้จางเย่ขอโทษอีก? เขาไม่ขอโทษซะอย่าง แล้วเราจะทำอะไรได้? จะเขมือบกลืนเขาเรอะ? คนวงการกีฬาอย่างเรา จะไปมีอิทธิพลเหนือวงการบันเทิงได้ยังไง?
นักกีฬาแบดมินตันที่เปิดร้านค้าออนไลน์คนนั้นก็โกรธจนแทบระเบิด แม่ง พวกเอ็งจะด่าก็ด่าไปสิ จะมาบ่นในหน้าเว็บร้านฉันทำไมฟะ! แม่งเอ๊ย รัวข้อความใส่อีก! น้องสาวนายสิ ฉันขอสู้ตาย!
สถานการณ์เอนเอียงแล้ว!
แฟนพันธุ์แท้ของทีมปิงปองบางส่วนเองก็ออกมาด่าพวกเขาเช่นกัน!
แฟนปิงปองคนหนึ่งกล่าวอย่างเหลืออด “@หลิวอีเฟิง มองดูรอบๆ บ้างสิ มีคนช่วยพวกนายสักกี่คน? มีแฟนคลับเถียงแทนนายกี่คน? วันนี้ทีมปิงปองโคตรทำให้ผิดหวัง ผิดหวังใหญ่จากแข่งแพ้นั่นไม่ต้องพูดถึง แต่หลังแข่งจบยังหาข้ออ้างที่ทำให้ให้คนหัวเราะเยาะมาแก้ตัวอีก เพราะฟังเพลงเลยแพ้? โยนความผิดให้จางเย่? วันนี้พวกนายน่ะแพ้ทั้งเกมแพ้ทั้งคน!”
เขาพูดสิ่งที่ในสิ่งที่แฟนปิงปองนับไม่ถ้วนอยากจะพูดออกมา!
ที่จริงแม้ว่าจางเย่จะมีทั้งกองทัพเกรียนและแฟนคลับเดนตายหนุนหลังอยู่มากมาย เมื่ออยู่ในเวยป๋อจึงแทบไม่มีใครทำอะไรเขาได้ แต่แท้จริงแล้ว ก็มีคนที่ไม่ชอบจางเย่อยู่มากมาย ชื่อเสียงของเขาไม่ได้ดีอย่างที่คนอื่นคิด ทุกๆ ครั้งที่จางเย่เปิดศึก ก็มีชาวเน็ตด่าจางเย่มากมายเช่นกัน แต่วันนี้กลับแทบไม่มี ดังนั้นนอกจากพวกนักกีฬาในวงการบางส่วนแล้ว ก็ไม่มีใครสนับสนุนเข้าข้างปิงปองทีมชาติอีก——ทีมปิงปองครั้งนี้แพ้ทั้งเกมแพ้ทั้งคนอย่างแท้จริง!
“พูดได้ถูก!”
“เป็นอย่างนี้เลย!”
“ไม่ใช่ครั้งแรกที่หานลี่แก้ตัวแบบนี้! พวกเราฟังจนเบื่อเต็มทนแล้ว คราวก่อนโน้นก็โทษอุณหภูมิร้อนไป? ครั้งก่อนก็โทษอุณหภูมิเย็นเกิน? ครั้งนี้ยังโทษเพลงไม่เพราะอีก?”
“หานลี่แม่งก็ผลักความรับผิดชอบอย่างนี้ตลอดอยู่แล้ว แต่เอ็งนี่สิ เป็นถึงโค้ชหลักของทีมชาติ ทำไมยังเข้าข้างคำพูดเขาได้? เพราะฟังเพลงของจางเย่เลยแข่งแพ้? นี่เอ็งคิดว่าพวกเราโง่รึไงวะ?”
“แม่งก็เห็นเราโง่จริงๆ นั่นแหละ!”
“ไม่มีใครช่วยพวกแม่งแล้วทีนี้!”
“เกมนัดนี้แข่งได้ฉาวโฉ่นัก!”
อย่างไรก็ตาม เมื่อเผชิญหน้ากับข้อกังขาของเหล่าแฟนคลับ โค้ชทีมชาติหลิวอีเฟิงก็ยังคงเฉไฉ เขาโพสต์ตอบในเวยป๋อว่า “ผมยอมรับว่าผลการแข่งในช่วงหลังของทีมชาตินั้นไม่ค่อยเป็นที่น่าพอใจนัก วันนี้แข่งแพ้ มีใครจะอารมณ์ดีได้อีก? เรื่องนี้พวกเรามีส่วนรับผิดชอบ ทางทีมมีความรับผิดชอบ แต่หลายสิ่งก็ไม่ได้เรียบง่ายอย่างที่ทุกคนคิด ในการแข่งนัดหนึ่งจะสำเร็จหรือล้มเหลว บ่อยครั้งก็เพียงฉิวเฉียด ปัจจัยทั้งหลายล้วนส่งผลต่อผลแพ้ชนะได้ทั้งสิ้น ก็อย่างเช่นเพลงเพลงเดียว หรือไม่ก็เสียงรบกวนสักเสียงในสนาม บรรยากาศในสนาม สามารถกระทบถึงลูกทีมได้ทั้งนั้น อีกทั้งปัจจัยเหล่านี้ยังไม่อาจควบคุมได้ หลีกเลี่ยงไม่ได้! วันนี้พวกเราประณามจางเย่ ไม่ใช่เป็นเพราะแข่งแพ้เลย แต่เพราะเขาดูหมิ่นกีฬาปิงปอง! นี่เป็นเรื่องที่พวกเรายอมรับไม่ได้!”
“ยังจะปัดความรับผิดชอบอีกงั้นเรอะ?”
“พวกนายที่เกินเยียวยาแล้วจริงๆ!”
หานลี่กล่าว “พวกเราไม่ได้ปัดความรับผิดชอบ! แต่เพราะพอพวกเราพัฒนาฝีมือขึ้น คู่แข่งก็พัฒนาขึ้นเหมือนกัน! ตอนนี้ทีมอ่อนๆ หลายทีมก็จ้างโค้ชประเทศเราไปแล้วจนแข็งแกร่งขึ้นมาก ทำให้คนประมาทได้ง่ายๆ!”
หลี่ฉีกล่าว “วันนี้ผมก็แข่งแพ้นัดหนึ่งเหมือนกัน ไม่ใช่ว่าผมแก้ตัวนะ แต่สนามต่างประเทศมันแตกต่างจากสนามบ้านเราโดยสิ้นเชิง พื้นสนามก็ขรุขระเกินไป! นักปิงปองหลายคนก็เจอปัญหาเดียวกัน ปรับตัวยากมาก!”
ลูกทีมปิงปองคนหนึ่งปรากฏตัว ออกมาพูด “ใช่แล้ว สนามวันนี้แย่มาก ก่อนแข่งพวกเราก็ไปบอกกับผู้จัดแล้ว ถ้าปีหน้าได้ไปแข่งที่นั่นอีก สนามของพวกเขาคงได้มาตรฐานสากลแล้วล่ะ ถึงตอนนั้นไม่มีปัญหาแน่!”
หานจ้านกวงกัปตันฟุตบอลทีมชาติกล่าว “ฟุตบอลก็เหมือนกัน แพ้ชนะมีหลายปัจจัยมาก!”
จากนั้น พวกนักกีฬาสองสามคนทั้งเทนนิสหรือแบตมินตันก็ออกมาช่วยพวกเขาพูดคนละประโยค
แต่แฟนคลับกลับไม่คล้อยตาม!
“เลิกเอ่ยถึงฟุตบอลได้แล้ว ขอบใจ!”
“ที่สำคัญช่วงหลังนี้แข่งแพ้มากี่ครั้งแล้วล่ะ? สมัยก่อนปิงปองเราเป็นผู้นำของโลก ตอนนี้ล่ะ? ถึงจะยังเป็นที่หนึ่งของโลก แต่แข่งชนะไม่กี่นัดก็แพ้ ชนะไม่กี่ทีก็แพ้อีก แพ้ก็แพ้เถอะ พวกนายควรวิเคราะห์ปัญหาของตัวเองสิ วิเคราะห์เหตุผลที่แพ้สิ แต่เปล่าเลย พวกนายทั้งหมดเอาแต่วิเคราะห์อิทธิพลที่คนอื่นมีต่อพวกนาย เอาแต่วิเคราะห์ไอ้สิ่งที่เรียกว่าปัจจัยที่ควบคุมไม่ได้! ไสหัวไปเลยไป!”
แฟนปิงปองต่างออกมาแสดงความคิดเห็นเป็นจำนวนมาก!
ในเวลาเดียวกัน จางเย่ก็เบื่อจนต้องซุกตัวอยู่ในผ้าห่ม รู้สึกเบื่อมากเป็นพิเศษด้วย เขายังไม่ทันได้พูดอะไรเท่าไร แต่ทำไมกองทัพถึงถล่มศัตรูราบคาบว่องไวปานนี้? จนเมื่อเห็นพวกคนในวงการโผล่ออกมา หลังจากหดหัวมาตั้งนาน ในที่สุดเขาก็จะได้พูดบ้างแล้ว!
จางเย่ลงมือโพสต์ข้อความบนเวยป๋ออีกครั้ง!
ทุกคนชะงัก ทั้งหมดล้วนกระโดดเข้ามามุงดู!
“โพสต์อีกแล้ว!”
“จางเย่มาแล้ว!”
“มาดูเร็ว!”
“คราวนี้โพสต์ว่าไง?”
จางเย่เป็นคนต้นเรื่อง สงครามที่เกิดในวันนี้ก็มีเหตุมาจากเขา ดังนั้นทุกๆ ความเคลื่อนไหวจองเขาจึงย่อมเป็นที่จับจ้องจากผู้ชมนับล้าน
เห็นเพียงจางเย่โพสต์เวยป๋อว่า “ถ่ายทอดสดการแข่งในวันนี้ หลังจากแข่งปิงปองจบก็มีการเอ่ยชื่อถึงผม ผมรู้สึกเป็นเกียรติอย่างยิ่ง เมื่อสักครู่ได้อ่านเหตุผลที่นักกีฬาแต่ละท่านชี้แจงถึงสาเหตุการพ่ายแพ้แล้ว ผมจึงเกิดตระหนักได้ขึ้นมา จึงได้ลองทำการวิเคราะห์เหตุผลและปัจจัยในการพ่ายแพ้ออกมาเป็นข้อๆ”
ดังต่อไปนี้ :
การวิเคราะห์เหตุผลที่แพ้การแข่งของวงการกีฬา (อันรวมถึงปิงปอง ฟุตบอล บาสเกตบอล แบตมินตัน เทนนิส เป็นต้น)
หนึ่ง เหตุผลทางด้านพื้นสนามแข่ง :
1.พื้นสนามแข็งเกินไป
2.พื้นสนามนิ่มเกินไป
3.สีของพื้นสนามไม่สวย
อ่านถึงตรงนี้ ชาวเน็ตก็พ่นขำ!
“พรืด!”
“พื้นแข็งไปก็ไม่ดีนุ่มไปก็ไม่ได้งั้นเรอะ?”
“ก่อนหน้านี้หานลี่เคยใช้เหตุผลนี้แก้ตัวจริงๆ! ไอ้เชี่ยเอ๊ย!”
“สีพื้นมาสนามเกี่ยวอะไรกันเล่า?”
“ไอ้หยา ขำจนพูดไม่ออกแล้ว!”
หลิวอีเฟิงมึนงง จากนั้นครู่เดียวก็เปลี่ยนเป็นโมโหเดือด!
หานลี่กับหลี่ฉีและคนอื่นๆ ก็เริ่มสบถถึงมารดา!
คนปัญญาอ่อนยังดูออกเลยว่า นี่คือจางเย่แม่งด่าพวกเขาอยู่!
สอง เหตุผลทางด้านสภาพอากาศ
หิมะตก
ฝนตก
ลูกเห็บตก
แดดไม่ส่อง
แดดจ้าเกินไป
หนาว
ร้อน
ไม่หนาวไม่ร้อน (ไม่ได้เป็นอุปสรรคต่อคู่แข่ง)
อ่านถึงข้อสอง ชาวเน็ตก็ปล่อยฮาอีกครั้ง!
“โอ๊ย ไม่ไหวแล้ว!”
“ก๊ากๆๆๆๆๆ!”
“พรูดดด!”
“ไม่หนาวไม่ร้อนอะไรกันฟะ!”
“แดดจ้าก็ไม่ดี แดดหายก็ไม่ได้เรอะ!”
“อาจารย์จางทำไมคุณฮาขนาดนี้ล่ะ!”
“คลาสสิก! แม่งโคตรคลาสสิกเลย!”
“ปีก่อนมีแข่งนัดหนึ่ง มีคนแก้ตัวอย่างนี้จริงๆ นะ! มันคือเรื่องจริง!”
เหล่ากองทัพเกรียนจำนวนมหาศาลที่เพิ่งยกพวกไปถล่มด่าคนอยู่เมื่อสักครู่ พอรู้ว่าจางเย่โพสต์เวยป๋อ ก็ต่างรีบรุดกลับมาส่อง พออ่านเข้าก็ขำจนปวดท้อง!
สาม ปัจจัยด้านสนามแข่ง
ปัจจัยภายในสนาม :
A. กรรมการเข้าข้างคู่แข่ง
B. กรรมการไม่เข้าข้างพวกเรา
C. คู่แข่งร่างกายกำยำเกินไป
D. คู่แข่งลูกเล่นแพรวพราวเกินไป
E. เสาประตู (รวมถึงเน็ต, ตะกร้า) เอื้อกับคู่แข่ง
F. ฝ่ายตรงข้ามเล่นพิสดารกว่าปกติ
G. ทดเวลาสั้นเกินไป
H. ทดเวลานานเกินไป
“ก๊ากๆๆๆๆ!”
“จี้เส้นเป็นบ้าเลย โอ๊ย!”
“กรรมการไม่เข้าข้างพวกเรา? พรืด!”
หานจ้าวกวงกัปตันฟุตบอลทีมชาติอ่านถึงตรงนี้ก็แทบลมใส่!
ปัจจัยภายนอกสนาม :
A. เป็นทีมเยือน บรรยากาศกระทบ
B. เป็นทีมเหย้า กดดันเกินไป
C. ผู้ชมไม่ส่งเสียงเชียร์เรา
D. เสียงเชียร์ดังเกินไป
เหล่าชาวเน็ตหัวเราะจนไม่ไหวแล้ว!
“โอ๊ย เชี่ย!”
“ก๊ากๆๆๆๆๆๆ!”
“ฉันแม่งหัวเราะเป็นคนบ้าแล้ว!”
“นู่นก็ไม่ได้นี่ก็ไม่เอา!”
ทุกคนในวงการกีฬาต่างโกรธจนลมตีขึ้นหู!
จางเย่!
แม่งโคตรปู่แกสิ!
ทว่ายังคงมีการโพสต์ต่อไป แต่เป็นเพราะตัวอักษรยาวเกินไป จางเย่จึงหั่นแบ่งออกเป็นหลายตอน!
สี่ โชคร้ายตอนจับฉลากคู่แข่ง
1.เจอทีมเก่ง ตายยกแผง
2.เจอทีมปานกลาง ถูกความคิดที่อยากชนะและกลัวแพ้กดดันหนักเกินไป
3.เจอทีมอ่อน จึงไม่ทันระวังคู่ต่อสู้ เผลอประมาท พลาดท่า
“ก๊าก ฮ่าๆๆๆ!”
“โอ๊ยพูดได้แม่งโคตรดี!”
“ขำฉิบหาย! ตลกจริง!”
ห้า เหตุผลอื่นที่แพ้ (สมาชิกในทีม)
1.นักกีฬาxไปเก็บตัวฝึกซ้อมที่ต่างประเทศ พวกเราจึงขาดผู้เล่นตัวหลัก
2.นักกีฬาxกลับมาแล้ว แต่เจ็ตแล็กอยู่ก็เลยมาไม่ได้
“พรืด!”
“ขำจะตายแล้ว!”
“เป็นข้ออ้างตอนแพ้ที่เคยใช้กันจริงๆ!”
“นั่นสิ เรื่องจริงทั้งนั้น!”
“ฮ่าๆๆๆๆๆ!”
หก เหตุผลอื่นๆ ที่แพ้ (สรุปโดยคร่าวๆ)
1.โรงแรมไม่มีเครื่องปรับอากาศ
2.เครื่องปรับอากาศของโรงแรมเย็นเกินไป
3.เครื่องปรับอากาศของโรงแรมร้อนเกินไป
4.ที่นั่งบนรถบัสนั่งไม่สบาย
5.ทีมแพทย์ของทีมขาดความสามารถ
6.เพลงของจางเย่ไม่เพราะ!
จางเย่ “จบการวิเคราะห์ ไม่ต้องขอบคุณ โปรดเรียกผมว่ายุวชนแดง”
เขียนถึงตรงนี้ แล้วก็จบโพสต์
หลังจากที่ชาวเน็ตอ่านถึงประโยคสุดท้าย พวกเขาที่เดิมทีขำกันจนน้ำตาแทบไหล ก็ยิ่งลั่นหัวเราะกันจนแทบหายใจไม่ออก!
เพลงของจางเย่ไม่เพราะ!?
นี่มันมุ่งเป้าโจมตีพวกนั้นเต็มที่เลยนี่!
โพสต์เวยป๋อของจางเย่โพสต์นี้ ด่าครอบคลุมทั้งวงการกีฬาอย่างถ้วนหน้า!
ไม่มีคำหยาบสักนิด!
แม้แต่ถ้อยคำรุนแรงสักคำก็ไม่มี!
ทั้งโพสต์ ถือว่าเป็นแค่ลิสต์รายการยกตัวอย่างลิสต์หนึ่ง!
แต่กลับแข็งแกร่งดุดันจนทะลุฟ้าสะเทือนดิน!
------------------------------------------------------------------------------------------------------
EXO หรือ เอ็กซ์โซ เป็นวงดนตรีบอยแบนด์สัญชาติจีนและเกาหลีใต้ ก่อตั้งขึ้นช่วงปี 2011 ออกแสดงในเวทีหลายประเทศรวมถึงประเทศไทย มีจำนวนแฟนคลับและแอนตี้แฟนมากมาย


[Go To Next Chapter]( ./94.md)