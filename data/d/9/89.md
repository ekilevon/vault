##บทที่ 892 : ละครตลก ‘จัดไป’ (ท้าย)!
ในอินเทอร์เน็ตก็เดือดพล่านไม่ต่างกัน!
ทั้งแฟนคลับ ชาวเน็ต และกองทัพเกรียนต่างพากันกู่ร้อง!
“ใช่ ยังมีใครอีก?”
“ฉันก็อยากพูดแบบนั้นเหมือนกัน! ยังมีใครกล้ามาแหยมอีก?”
“โคตรร้ายกาจ!”
“ใช่แล้ว นายจางเย่ช่างร้ายกาจนัก!”
“ไหนเมื่อกี้มีใครบอกว่าพวกเขาแสดงละครตลกไม่ได้กัน? นี่ไม่เรียกว่าแสดงเรอะ? ล้อเล่นรึไง?”
“สามมือสมัคร แสดงละครตลกได้จริงๆ!”
“ปกติเหยาเจี้ยนไฉมักจะได้บทพ่อตา ไม่เคยเห็นเขาเล่นบทแบบนี้มาก่อน วางท่าแสดงเป็นเจ้านายได้เป๊ะมาก แถมยังตลกโคตร! แล้วยังต่งซานซานอีก เซอร์ไพรส์จริงๆ! ฉันเคยเห็นตอนเธอเป็นพิธีกรรายการ ‘เซียนเกะเป๊ะเนื้อ’ เธอก็เป็นแค่พิธีกรธรรมดา ถึงเรตติ้งจะสูงแต่ก็ไม่ได้เด่นอะไร แค่รูปร่างดี หน้าตาสวย ดูแล้วเจริญตา ฉันยังคิดเลยว่าแค่เอามาประดับรายการเฉยๆ ใครจะคิดว่าวันนี้จะได้เบิกเนตร! ที่แท้ต่งซานซานมีความสามารถขนาดนี้! แสดงได้ดี! ไม่หลุดบทสักนิด! ทั้งการสื่ออารมณ์ เก็บรายละเอียดต่างๆ ได้เยี่ยมยอด! ส่วนจางเย่? ไม่วิจารณ์แล้ว ความสามารถของหมอนี่ทุกคนคงรู้กันดี ตอนนี้ต่อให้เขาบอกว่าบินได้ ฉันก็เชื่อวะ!”
“พูดได้ดี!”
“ฮ่าๆๆๆๆ!”
……
สถานีเหลียวหนิง
พวกทีมงานต่างทุ่มเทเต็มกำลังเพื่อเผชิญกับศึกสุดท้าย กำหนดการแสดงคืนส่งปีของแต่ละสถานีมีเวลาไล่เลี่ยกัน บัดนี้ทุกสถานีดำเนินรายการมาถึงสองการแสดงสุดท้ายแล้ว การแข่งขันเต็มไปด้วยความเข้มข้นดุเดือด มาถึงช่วงเวลาชี้ขาด!
“เร็วเข้า ย้ายไฟให้เสร็จ!”
“อีกไม่กี่นาทีสุดท้ายแล้ว!”
“คืนส่งปี BTV เกิดเรื่อง ตอนนี้เป็นโอกาสใหญ่ของพวกเราแล้ว!”
“ทุ่มเทเข้า ไม่ว่ายังไงก็ห้ามผิดพลาด!”
“ผู้ชมกำลังดูเราอยู่!”
หัวหน้าทีมผู้กำกับล้วนกำลังออกคำสั่งวุ่นวาย พวกเขาต่างออกมากุมบังเหียนบัญชาการด้วยตนเอง!
ทันใดนั้น สตาฟคนหนึ่งพลันวิ่งหน้าตั้งเข้ามา “หัวหน้าครับ! หัวหน้า!”
รองผู้กำกับคนหนึ่งมองเขา “มีอะไร?”
สตาฟผู้นั้นหอบแฮ่กๆ “กระแสเรตติ้งคืนส่งปีเราตกฮวบเลยครับ!”
คนในทีมผู้กำกับต่างตกตะลึง “ว่าไงนะ!”
“ทำไมตกอีกแล้วล่ะ?”
“เมื่อกี้ก็เพิ่มมาดีมากเลยไม่ใช่เหรอ?”
สตาฟผู้นั้นกล่าวอย่างขมขื่น “ตอนนี้ผู้ชมแห่ไปดูคืนส่งปี BTV กันหมดเลยครับ!”
“เป็นไปไม่ได้!”
“เวทีพวกนั้นเกิดเรื่องนี่นา!”
“ฉีไห่อิงเข้าโรงพยาบาล พวกนั้นจะเอาละครตลกที่ไหนมาแสดง?”
“การแสดงของจางเย่ก็จบไปแล้ว ทำไมคืนส่งปีพวก BTV นั่นถึงยังเป็นกระแสได้อีกล่ะ?”
“ไม่มีการแสดงของจางเย่ พวกนั้นจะเอาอะไรมาสู้เราได้? นี่มันเกิดอะไรขึ้น?”
สตาฟคนเดิมหัวเราะฝืดเฝื่อน “ก็จางเย่...แม่งกลับมาอีกแล้วครับ! รายการตลกปิดท้ายพวกเขาเปลี่ยนเอาจางเย่มาขึ้นแสดงแทน!”
ทุกคนฟังแล้วแทบจะเป็นลม!
อะไรนะ?
จางเย่แม่งขึ้นแสดงอีกแล้ว?
……
บนเวที
การแสดงยังคงดำเนินต่อไป
เหยาเจี้ยนไฉในบทอธิบดีเหยาโบกมือ เปลี่ยนหัวข้อพูดคุย “เอาล่ะ นอกเรื่องพอแล้ว เอ ผู้อำนวยการกองหม่า เมื่อกี้ในโทรศัพท์เธอบอกฉันว่ามีข่าวดีรออยู่ใช่ไหม? ข่าวดีอะไรล่ะ?”
ต่งซานซานชะงัก แล้วรีบหัวเราะกลบเกลื่อน “หา เอ่อ ใช่ค่า ก็แบบนั่นไงคะ เรื่อง…” เธอจับพนักโซฟาอย่างลนลาน เหลือบมองจางเย่ชั่วแวบ กัดฟันยิ้มแล้วพูดแบบไม่ขยับปาก “ท่านถามเธออยู่นะ! ข่าวดีอะไรหือ?”
จางเย่ตะลึง “หา? ถะถามผมเหรอครับ?”
ผู้ชมส่งเสียงฮาครืน
จางเย่มองอธิบดีเหยา ปากสั่นอ้ำอึ้ง จนสุดท้ายก็โพล่งออกมา “...ผมแซ่ข่าว ชื่อว่าข่าวดีครับ”
ผู้ชมขำ “ฮ่าๆๆๆๆ!”
เหยาเจี้ยนไฉก็หัวเราะ พลางส่ายหัว “นายชื่อว่าข่าวดี?”
“แม่เขาตั้งให้น่ะค่ะ” ต่งซานซานหัวเราะฝืน แล้วกระซิบลอดไรฟัน “ฮะๆๆ เธอพูดให้มันดีๆ หน่อยได้ไหม!”
ผู้ชมหัวเราะอีกครั้ง!
เหยาเจี้ยนไฉพยักหน้า แล้วถาม “แล้วเธอมีธุระอะไรกับฉันรึ?”
ต่งซานซานกระซิบต่อ “ท่านอธิบดีถามเธออยู่น่ะ ตอบ! สิ!”
จางเย่ส่งเสียงสะอึกหนึ่งที “จริงด้วย ผม อ่า ผมมีธุระอะไรกับท่านกันน้า? อ้า ใช่แล้ว…” เขาชี้ไปด้านนอกประตูอย่างลังเล “คนพวกนั้น เวลางาน ใช่แล้ว พวกนั้นเอาแต่เล่นปิงปองตลอดเลยครับ”
ต่งซานซานในบทหม่าจิงจิงถอนหายใจโล่งอก เดินยิ้มหวานกลับมา
จางเย่พูดต่อ “พวกนั้นส่งเสียงป๊อกแป๊ก เจี๊ยวจ๊าวกันทั้งวัน รบกวนเวลาผู้อำนวยการกองหม่าจะนอนน่ะครับ!”
โครม! ต่งซานซานที่กำลังจะหย่อนสะโพกนั่งพลันร่วงไปกองจ้ำเบ้ากับพื้น!
จางเย่รีบแก้ “...รบกวนเวลาเธอจะ นั่ง! ทำงาน! น่ะครับ!”
ผู้ชม “พรืด ฮ่าๆๆๆ!”
ต่งซานซานปีนขึ้นมายิ้มแห้งๆ “อ่ะ แหะๆ”
เหยาเจี้ยนไฉหัวเราะ บีบพนักแขนโซฟา “อ้อ ก็คือจะมารายงานกับฉันสินะ? สหายน้อยผู้นี้ช่างแจกแจงปัญหาได้เหมาะเจาะ ทำให้ฉันเข้าใจสถานการณ์ได้มากขึ้นพอดี ”
ต่งซานซานจ้องจางเย่เขม็ง กัดฟันกรอด “เธอจะย้ำทำไมกันหา!”
ผู้ชม “พรืดดด!”
เหยาเจี้ยนไฉกางแขนพิงพนัก กล่าว “จริงสิผู้อำนวยการกองหม่า ในกองพวกเธอมีคนชื่อข่าวเจี้ยนไหม?”
“คะ? อ้า” ต่งซานซานมองทางจางเย่เลิ่กลั่ก
จางเย่ยกมือขึ้นบังใบหน้าครึ่งหนึ่งอย่างช้าๆ แล้วกระเถิบก้าวถอยไปด้านหลัง
เหยาเจี้ยนไฉกล่าว “ตามที่ฉันเข้าใจ พ่อหนุ่มคนนี้มีความสามารถในการทำงานอย่างมาก เป็นเมล็ดพันธุ์ชั้นดีของเรา เบื้องบนจึงตัดสินใจเลื่อนตำแหน่งให้เขา!”
สิ้นคำ จางเย่ก็ร้องออกมาอย่างตื่นเต้น “ยะฮู้ว!”
ต่งซานซานสะดุ้งโหยงเพราะตกใจกับเสียงตะโกนนั้น
เหยาเจี้ยนใจมองจางเย่ด้วยสายตาแปลกๆ
จางเย่รีบชี้แจง “เอ่อ คือ ผมดีใจแทนเขาจริงๆ ครับ!”
ผู้ชม “พรืด!”
เหยาเจี้ยนไฉหัวเราะเบาๆ ยันตัวขึ้นจากโซฟา ก้าวมาหาจางเย่ พลางกล่าว “ข่าวดีเอ๋ย นายควรเรียนรู้จากสหายข่าวเจี้ยนให้มากเข้าล่ะ” ระหว่างที่พูด ก็มายืนอยู่ตรงหน้าเขาเรียบร้อย เอื้อมมือมาปลด ‘ผ้าพันคอ’ ที่แขวนอยู่บนคอของเขาออก แล้วกล่าวต่อ “ถ้าอยากจะทำงานให้ประสบความสำเร็จ มันไม่มีทางลัดหรอก ทำได้แต่มุ่งมั่นและตั้งใจจริงจังเท่านั้น”
จางเย่ตะลึง
ต่งซานซานเหงื่อตก
เหยาเจี้ยนไฉหมุนตัว เดินไปตรงหน้าโต๊ะปิงปอง แล้วสอดปลาย ‘ผ้าพันคอ’ ข้างหนึ่งกลับเข้าที่ “นอกจากนี้ เวลาไม่มีเรื่องอะไรก็อย่าอุตริตั้งชื่อแปลกๆ ให้ตัวเองอีกล่ะ” เขาเดินไปอีกฟาก สอดปลายอีกข้างขึงให้ตึง แล้วชี้ไปที่เขา “ไม่อย่างนั้น ถึงเวลามีข่าวดีจริงๆ นายอาจไม่กล้ารับไว้ แล้วจะเสียใจหนัก!”
ผู้ชมส่งเสียงฮือฮา!
จางเย่ก้มศีรษะลง สุดท้ายก็พูดความจริง ‘ท่านครับ ผมคือข่าวเจี้ยน ขออภัยด้วยครับ ผมผิดไปแล้ว!”
“”พอที!” ต่งซานซานลุกขึ้นมา ดึงเขาไปข้างหลัง “ใช่ความผิดเธอที่ไหน? ท่านอธิบดีเหยาคะ ฉันผิดเองค่ะ หากจะตำหนิก็ตำหนิฉันเถอะค่ะ! เป็นเพราะฉันขาดความรอบคอบ ไม่ระวังปล่อยให้เขาตั้งชื่อแปลกๆ!” พูดเสร็จ เธอก็มองที่โต๊ะปิงปองแล้วทำสีหน้าตกใจ เธอวิ่งเข้ามาแตะที่โต๊ะ แล้วร้อง “ว้ายตายแล้ว นี่มันโต๊ะปิงปองนี่นา มาอยู่ในห้องทำงานฉันได้ไงเนี่ย? ทำไมฉันไม่รู้เรื่องเลย!”
ผู้ชมขำกลิ้ง!
“ก๊ากๆๆๆ!”
“แถได้อีก!”
“พรืดฮ่าๆๆๆๆ!”
อธิบดีเหยาหน้าเปลี่ยนสีในพริบตา ตวาดลั่น “พอที! หม่าจิงจิง! หมาจริงๆ! ตัวปัญหา! เรื่องของเธอเบื้องบนได้รับรายงานมานานแล้ว! วันนี้ฉันก็แค่มาตรวจดู!” เขาหัวเราะเยียบเย็น “เปิดหูเปิดตาฉันเสียจริง! กินเงินภาษีไม่ยอมทำงานทำการ! เอาแต่เลียแข้งเลียขา เธอ จงรอถูกไล่ออกซะเถอะ!”
แล้วสะบัดหันหลังเดินจากไป!
ต่งซานซานตัวสั่นเทา รีบตามติดพลางตะโกน “ท่านเหยาคะ! ท่านอธิบดีเหยาฉันผิดไปแล้วค่ะ! ให้โอกาสฉันสักครั้งเถอะนะคะ!” เธอเองก็จากไปแล้ว
เหลือจางเย่อยู่บนเวทีเพียงคนเดียว
ผู้ชมด้านล่างเวลาทีโคลงศีรษะอย่างพอใจติดๆ กัน และวิจารณ์การแสดงเมื่อครู่
“ตัดฉากอย่างเจ๋ง!”
“นั่นสิ ช่วงตลกก็เพอร์เฟค!”
“เสียดสีการประจบสอพลอ คอนเซ็ปต์ดีจัง! กำลังเป็นประเด็นร้อนเลย!”
“มหัศจรรย์จริง!”
“จะเป็นยังไงต่อนะ?”
“ไม่รู้สิ!”
“เดี๋ยวจะจบแล้ว ดูจางเย่สรุปเถอะ!”
“ใช่ สุดท้ายนี้น่าจะเป็นประเด็นสำคัญสุดล่ะ!”
ผู้ชมในห้องส่งต่างกระตือรือร้นขึ้นมา
บรรดาผู้ชมทางบ้านเองก็ต่างรอชมจางเย่ในช่วงสุดท้ายนี้!
บนเวที
จางเย่หันมาทางคนดู ทำท่าสะอื้น แล้วพูดคนเดียว “เกิดเรื่องใหญ่แล้ว ผู้อำนวยการกองหม่าก็ถูกฟาดเป็นแมลงวันเข้าให้เหมือนกัน” เขาถอนหายใจ แล้วกล่าวคำคมสรุป “การประจบสอพลอเป็นสิ่งไม่ดี อย่าสักแต่ครุ่นคิดว่าเจ้านายชอบอะไร จงใคร่ครวญว่าประชาชนต้องการอะไร!”
“เยี่ยม!”
“ใช่!”
“พูดได้ดี!”
เสียงปรบมือดังสนั่น!
เดิมทีผู้ชมนึกว่าจบแล้ว ใครจะคิดว่าจางเย่ยังไม่ไปไหน ยังคงมีบทต่อ!
ทุกคนตะลึง ยังไม่จบหรือ? ที่พูดไปเมื่อกี้ไม่ใช่สรุปจบแล้วหรือไง?
จางเย่มองเหล่าผู้ชม ฉับพลันก็เอ่ยด้วยน้ำเสียงในบทบาทการแสดงต่อ “ตอนนี้ผมรู้ซึ้งแล้ว ต่อไปนี้ผมก็จะเตือนตนเองให้ขึ้นใจ ว่าการจะเป็นข้าราชการที่มีคุณภาพนั้น จะต้อง…” เสียงของเขาพลันสูงขึ้นและดังกึกก้อง “ปฏิเสธการค้าประเวณี พนัน และปิงปอง!”
พูดจบ หันหลัง แล้วก็หลบฉาก!
โหวเกอที่กำลังดื่มน้ำอยู่ไม่ไกล พ่นน้ำพรวด “พรูดดด!”
ไม่มีใครคาดคิดว่าจางเย่จะเล่นอย่างนี้!
ไม่มีใครนึกฝันว่าตอนจบของละครตลกสุดท้ายจางเย่ยังไม่วายแม่งไม่ลืมเสียดสี!
ฉางเสี่ยวเลี่ยง “...”
หูเฟย “...”
หัวหน้า-รองหัวหน้าสถานีโทรทัศน์นครหลวง “...”
ทั้งห้องส่งขำก๊าก เสียงหัวเราะกัมปนาทราวกับระเบิด เสียงปรบมือดังกลบทั่วทั้งเวทีคืนส่งปี!
“ฮ่าๆๆๆๆๆ!”
“โคตรเสียดสี!”
“โคตรแม่งดาร์ก!”
“ไอ้หยาเช็ด!”
“นี่แหละชะตากรรมของการไปแหย่ไอ้หมอนี่!”
“โอ๊ยขำจะตายแล้วฉัน!”
“จางเย่แม่งโคตรระห่ำเลย!”
“ถูกใจก็ตรงความเลือดเดือดนี่แหละก๊ากฮ่าๆๆๆ!”
“ฉันล่ะสงสัยว่าไอ้ละครตลกของเขานี้ ที่ปูมาทั้งเรื่องก็เพื่อประโยคสุดท้ายนี่แหละ!”
“สุดยอด! สุดยอด!”
นี่แหละคือการตอกหน้าของจางเย่! ละครตลกในวันนี้ ได้ถ่ายทอดเจตนารมณ์ขอฃจางเย่ออกมาอย่างสมบูรณ์——พูดผ่านผลงาน ใช้ชีวิตด่าคน! และด่าอย่างยิ่งใหญ่อลังการ ด่าอย่างปราณีตเปิดเผย! ด่าเพียวๆ! มองหาทั้งประเทศ ทั้งโลก ก็ไม่มีใครอีกแล้ว!
โคตรโหด!
โคตรเถื่อน!
แม่งสมกับเป็นอันธพาลสุดฉาวแห่งวงการบันเทิงจริง!
……
ที่ต่างประเทศ
ณ โรงแรมที่นักกีฬาเทเบิลเทนนิสทีมชาติพักอยู่
หานลี่คำรามลั่น “ไอ้คนแซ่จาง!”
หลี่ฉีเพื่อนร่วมทีมของเขาปาถ้วยรางวัลลงพื้น “ไม่จบกับมันแล้ว!”
“ไม่จบแน่!”
“จางเย่! ย่ามันสิ!”
“แม่งโคตรชั่ว!”
“แม่งเอ๊ย!”
“ผายลม!”
ทั้งทีมโมโหฟาดงวงฟาดงา!
หัวหน้าโค้ชหลิวอีเฟิงและคนทีมทุกคนต่างก็โกรธจนตัวสั่นเทิ้ม ขบเขี้ยวเคี้ยวฟัน “ไอ้คนแซ่จาง!นับแต่นี้ไป! วงการกีฬาไม่ขออยู่ร่วมโลกกับแก!!”


[Go To Next Chapter]( ./90.md)