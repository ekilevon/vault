##บทที่ 827 ฉลอง!
แดนเหนืออันไพศาล
พันลี้ลานล้วนเยือกแข็ง
หมื่นลี้หิมะแรง
……
……


เมื่อกวีบทนี้ปรากฏ ก็ทำให้บรรยากาศที่เดิมทีไปถึงจุดบ้าคลั่งจนขีดสุดแล้วนั่นยิ่งทวีกองเพลิงเข้าไปอีก ทำให้ความรู้สึกของหลายต่อหลายคนไฟติดขึ้นมาอีกครั้ง!
พันแชร์!
หมื่นแชร์!
สามหมื่นแชร์!
“โคตรประทับใจ!”
“บทกวีนี้สุดเด็ดเลยเว้ย!”
“อ๊าก โคตรชอบกลอนที่จางเย่เขียนเลย!”
“กดไลค์อักษรพู่กัน ไลค์กลอนยิ่งกว่า!”
“ถูกCCTV1แช่แข็ง บีบคั้น ขับไส ฉันยังคิดว่าอาจารย์จางเย่คงจะยอมแพ้ไปแล้วอยู่เลย สวรรค์ทรงโปรด! ที่แท้อาจารย์จางก็ยังคงเป็นอาจารย์จางคนเดิมล่ะ!”
“การเขียนกลอนบทนี้ แค่คำว่า ‘ยอดเยี่ยม’ ไม่ได้แล้ว!”
“ผู้กล้าทั่วหล้านี้ ยังมีใคร? ยังจะมีใครใช้สารคดีมาโค่นบัลลังก์เรตติ้งได้อีก!?”
“อดีตกาลล้วนล่วงพ้น? จางเย่เลือกใช้คำได้โคตรกร่าง ฮ่าๆ แต่ฉันชอบโว้ย!”
“ใช่เลย ประวัติศาสตร์มันผ่านไปนานแล้ว จะดูยอดคน ต้องดูคนที่อยู่วันนี้!”
“อักษรพู่กันบทนี้โคตรโดนเลย!”
“รูปแบบกวีที่เดิมที่ไม่โดดเด่น จางเย่กลับเขียนตีแผ่ออกมาได้สุดลึกล้ำ! พื้นฐานเช่นนี้ พรสวรรค์ทางกวีอย่างนี้ ใต้หล้าจะมีใครเอื้อมถึง?”
“โคตรชอบกลอนบทนี้เลย!”
“ฉันก็ด้วย ชอบจนจะร้องแล้ว!”
“สวรรค์ทรงโปรดเถอะโคตรเด็ดเลย!”
“ฉันชอบวรรคสุดท้าย!”
ชาวเน็ตนับไม่ถ้วนต่างยกย่องเชิดชู กระทั่งแม้แต่ผู้เชี่ยวชาญในวงการยังมากันทยอยออกมาแสดงความคิดเห็น!
ซูน่าแห่งภาควิชาภาษาจีน ม.เป่ยต้า ทำการถอดความกวีบทนี้
ปรมาจารย์กวีวัยแปดสิบคนสุดท้ายที่หลงเหลืออยู่ก็ให้ลูกสาวโพสต์แสดงความคิดเห็นต่อ ‘ชิ่นหยวนชุน-หิมะ’ เช่นกัน บรรทัดสุดท้ายยังเติมประโยคยกย่องอย่างสูงว่า——จางน้อยยอดเยี่ยมมาก ลงไปด้วย คำชมว่า ‘ยอดเยี่ยมมาก’ จากปรมาจารย์ผู้เคยคว้ารางวัลสุดยอดกวีแห่งประเทศ นี่นับเป็นเกียรติสูงสุดอย่างแน่แท้!
จางเย่!
‘ปลายลิ้น’ !
‘ชิ่นหยวนชุน’ !
——เพียงเปิดเข้ากระดานสนทนาสักแห่ง ก็จะพบเห็นคำค้นหาเหล่านี้ปรากฏเต็มสายตา ซึ่งเดิมทีที่ควรจะเป็นของตัวเอกอย่าง ‘ออกมาเต้น’ และ CCTV1 ที่ถูกคนลืมเลือนไปนานแล้ว!
……


CCTV14
งานประกวดอักษรพู่กันเสร็จสิ้น ทุกคนกลับออฟฟิศกันหมดแล้ว
มีเพื่อนร่วมงานบางคนที่ไม่ได้ไปห้องกิจกรรมหลังจากเพิ่งได้ข่าวก็ต่างวิ่งหน้าตาตื่นเข้ามาหา ยังคงรับข่าวนี้ไม่ทัน “จริงรึเปล่า? พวกเราคว้าที่หนึ่งแล้วจริงๆเหรอ?”
ถงฟู่กล่าวอย่างตื่นเต้น : “จริงสิ!”
เสี่ยวหวังปล่อยโฮ!
ทีมงานหญิงหลายคนของ ‘ปลายลิ้น’ อีกหลายคน สะอึกสะอื้น!
เทียบกับการได้ชื่ออันดับหนึ่งของเมื่อสัปดาห์ที่แล้ว ชื่อป้ายยี่ห้อประดับทองในครานี้สูงส่งยิ่งกว่า ครั้งนี้สิถึงจะเป็นอันดับหนึ่งเป็นทางการแท้จริงอย่างไม่มีใครมาเหน็บแนมได้ เมื่อครู่ที่ห้องกิจกรรมอักษรพู่กันนั้นเป็นเพราะมีคนนอกอยู่ มีหัวหน้าสถานีและผู้บริหารสถานีอยู่ พวกเขาจึงยังคงข่มกลั้นความรู้สึกเอาไว้ ไม่แสดงออกมา แต่เมื่อกลับมาถึงออฟฟิศ หลายคนล้วนกลั้นไม่อยู่แล้ว แม้แต่เพื่อนร่วมงานหญิงแผนกลิขสิทธิ์หลายคนของช่องสิบสี่ซึ่งไม่ได้อยู่ในทีมสร้าง ‘ปลายลิ้น’ หลังจากที่ได้เห็นภาพนี้แล้วก็ร้องไห้ เข้ามากอดพวกเสี่ยวหวังหวงตันตันพร้อม ๆ กัน ดีใจกับพวกเขาจากใจ!
เสี่ยวหวังที่กำลังร้องไห้อยู่พลันตะโกนทั้งน้ำตา : “พวกเราคืออันดับหนึ่ง! อันดับหนึ่ง!”
คนมากมายก็ขานรับขึ้นมา!
“ถูกต้อง!”
“พวกเราคืออันดับหนึ่ง!”
“ไม่ว่าจะอยู่ไหน พวกเราก็คืออันดับหนึ่งของประเทศ!”
“อ๊ากกกกกก!”
“ตอนนี้ฉันโคตรมีความสุขเลย!”
“ฉันจะโทรไปบอกแฟน! จะบอกข่าวนี้กับเธอ!”
“ถ้าทันเป็นฝันอยู่ ฉันขอไม่ตื่นอีกเลย!”
“พวกเราทำได้จริงๆแล้วน่า!”
ในออฟฟิศทั้งร้องไห้ทั้งตะโกนดีใจ สับสนอลหม่าน!
ครั้งหนึ่ง พวกเขาเป็นทีมใหม่เพิ่งก่อตั้งในงานสายนี้ ไม่มีใครมองทีมของพวกเขาในแง่ดี ไม่มีใครสนใจรายการของพวกเขา แต่เฉกเช่น ‘เดอะวอยซ์’ พวกเขาเป็นผู้นำวงการวาไรตี้ กลายมาเป็นทีมเรตติ้งมืออาชีพอันดับหนึ่ง ครึ่งปีต่อมา ณ ขณะนี้ วันนี้ เกียรติยศนี้ได้ตกมาถึงมือพวกเขาอีกครั้ง พวกเขาคว้าชัยชนะที่ควรเป็นของพวกเขามาได้อีกครั้ง!
พวกเขาจะไม่ตื่นเต้นได้หรือ?
ฮาฉีฉียิ้มพลางน้ำตาไหลพราก เธอหันขวับไปทางจางเย่ พลันเห็นคนที่ควรจะดีใจมากที่สุดเวลานี้กลับเพียงยิ้มน้อยๆพลางมองดูทุกคน เทียบกับความตื่นเต้นและสติแตกของทุกคนแล้ว ทำเอาฮาฉีฉีอึ้ง จึงหัวเราะพลางกล่าวขึ้นทันใด : “ทุกคน เรามาโยนผู้กำกับจางฉลองกันเถอะ ทุกคนว่าไง?”
“ดีเลย!”
“เห็นด้วย!”
“ฮ่าๆ ฉันก็เห็นด้วย!”
จางเย่พลันตกใจสะดุ้งโหยง “ผมว่าไม่ดีหรอก!”
แต่ครู่ต่อมา อู่อี้กับจางจั่ว ถงฟู่ พร้อมทั้งเพื่อนร่วมงานชายทั้งหมดต่างบุกประชิดตัว หัวเราะร่าพลางยกตัวจางเย่ขึ้นมา จับโยนขึ้นไปกลางอากาศทันใด!
“เอ้า!”
“หนึ่ง สอง สาม!”
“ฮูเร่!”
“หนึ่ง สอง สาม!”
“ฮูเร่!”
จางเย่ผวาหน้าซีดเผือด “พอแล้วๆ! ไม่เอาแล้ว!”
ทุกคนหาฟังไม่ โยนต่อไป โยนไปร้องไชโยไป!
“ผู้กำกับจาง!”
“ผู้กำกับจาง!”
“ผู้กำกับจาง!”
ด้านนอก คนจากช่องอื่นที่ผ่านมาใกล้เป็นครั้งคราว ได้ยินเสียงโห่ร้องจากทางนี้เข้า ก็เห็นความคึกคักของพวกเขา จึงพลอยยิ้มขึ้นมาอย่างช่วยไม่ได้
คนจากช่องเล็กๆบางช่องพูดคุยกัน
“ได้ข่าวเรื่องเรตติ้งหรือยัง?”
“แน่ล่ะ!”
“อย่าให้พูดเลย โคตรสุดยอด!”
“ที่ช่องสิบสี่อึกทึกจริงๆนะ เอิกเกริกกันไปหน่อยแล้ว”
“ก็สมควรอยู่หรอก”
“ใช่แล้ว ช่วงที่ผ่านมานี้พวกเขาโคตรจะลำบากเลยนะ!”
“คนเหล่านี้ มหัศจรรย์จริง สมมติเป็นทีมอื่นๆ ต่อให้เคยได้ที่หนึ่ง ใต้สภาพการณ์อับจนหนทาง ใครจะกล้าพูดว่าตนเองพลิกชีวิตได้? ใครจะกล้าบอกว่าตนเองยังจะหวนคืนเวทีอีกครั้ง? กับการถูกกำจัดที่แทบจะอยู่ในสภาพกึ่งตายอย่างนั้น แต่พวกเขาเล่า? ไม่เพียงยืนหยัดใต้แรงกดดันมหาศาล ยังคว้าชัยอันดับหนึ่งกลับมาอีกครั้งได้ ช่างน่าชื่นชมนัก!”
“ส่วน CCTV1 นั่น…...ครั้งทำพลาดอย่างโง่งมทีเดียว!”
“ปล่อยทีมงานระดับมืออาชีพสุดเก่งกาจให้หลุดมือไปเสียได้!”
……


อีกด้าน
จางเย่ถูกปล่อยตัวลงมาแล้ว แข้งขาอ่อนยวบ เขาก้าวขาอย่างอ่อนล้า ตาเหลือกถลนกล่าว : “พวกนายจะฆ่าฉันรึไง! เอ๋? มือถือฉันล่ะ? บินไปไหนแล้ว?”
จางจั่วรีบหยิบมาให้ “นี่ครับอยู่นี่”
พอคว้ามาดู มือถือก็ดังพอดี จางเย่รีบเผ่นไปรับสายอยู่ด้านข้างอย่างว่องไว
เป็นสายจากหูเฟย
จางเย่กล่าวกลั้วยิ้ม : “พี่หู? มีข่าวดีมาบอกเหรอ?”
หูเฟย : “เธอรู้หมดแล้วนี่ ฉันจะมาบอกข่าวดีอะไรอีกล่ะ ไม่บอกแล้ว พวกเราโดนเด็กบ้าอย่างเธอทำผวาแทบตายแล้ว เธอยังจะได้ที่หนึ่งอีกจริงๆเหรอ?”
“จริงครับ ได้มาแล้ว” จางเย่กล่าวระคนตื่นเต้น
ทางปลายสายหูเฟยมีเสียงเสียวหลวี่ดังลอดมา “คุณร้ายกาจมากอาจารย์จาง! พอรู้เรตติ้ง ‘ปลายลิ้น’ ตอนที่สามของคุณแล้วนะ พวกเรางี้คลั่งกันหมดเลย!”
ต้าเฟยก็ตะโกนมา : “อาจารย์จางเลี้ยงเลย!”
จางเย่ขำ : “ก็เพิ่งเลี้ยงไปไม่ใช่รึไง?”
โหวเกอพูดต่อ : “คราวก่อนก็ส่วนคราวก่อน คราวนี้ยังต้องเลี้ยงอีกมื้อนะครับ!”
“เอ้า เลี้ยงๆ” จางเย่เองก็ยินดี
จากนั้น ซูน่า เพื่อนร่วมงานจากภาควิชาภาษาจีนม.เป่ยต้าก็โทรมา
ซูน่า : “อาจารย์จาง”
จางเย่ : “อาจารย์ซู”
ซูน่า : “ ฉันจองอักษรพู่กัน ‘ชิ่นหยวนชุน-หิมะ’ แล้วนะคะ!”
จางเย่ : “หา? ผมจะเก็บไว้เองอ่ะ”
ซูน่า : “ต้องขี้เหนียวขนาดนี้ด้วยเหรอ?”
จางเย่ : “เพราะมันค่อนข้างเป็นที่ระลึกนี่นา ก็เลยจะเก็บไว้เอง เหอๆ ถ้าคุณชอบ เดี๋ยววันหลังผมเขียนให้ใหม่แล้วกัน อยากได้กี่แผ่นก็จะเขียนให้ เขียนจนกว่าจะพอใจเลย”
ซูน่า : “พูดแล้วนะคะ! แจ๋วไปเลย!”
การที่พวกนักลิปิกรจะเขียนอะไรให้คนอื่น ล้วนมีเงื่อนไขเป็นลายลักษณ์อักษร เป็นเอกสาร แต่จางเย่กลับเพียงพูดออกมาง่ายๆว่า ‘จนกว่าจะพอใจ’ ความจริงจางเย่ก็เป็นเช่นนี้ เขาไม่เคยถือว่าตนเป็นนักลิปิกรอะไร อักษรพู่กันที่คนอื่นมองว่าสำคัญ สำหรับเขาก็เป็นเพียงการตวัดพู่กันเท่านั้น เขียนเท่าไหร่ก็คือเขียนมิใช่หรือ? ไม่ได้มีค่าใช้จ่ายอะไรเสียหน่อย ดังนั้นจึงตอบกลับไปอย่างเริงร่า
เมื่อพอใจกับอักษรที่ต้องการแล้ว ซูน่าก็กล่าวอย่างทอดถอนใจไม่หาย : “ตอนที่เห็นคุณถูก CCTV1 แช่แข็ง ฉันก็อุตส่าห์เป็นห่วงคุณตั้งนาน ใครจะคิดล่ะว่าตอนนี้ คุณอาจารย์จางผ่านมันมาได้อย่างดี อยู่ช่องสารคดียังพลิกฟ้าพลิกดินได้อีก ไปถึงไหนๆ ก็เป็นดวงดาวสุดระยิบระยับเชียวนะคะ”
จางเย่ยิ้มกว้างกล่าว : “ว่าไปนั่น”
เพื่อนๆโทรมาอวยพรไม่ขาดสาย
แม่เองก็โทรมายืนยันกับจางเย่อย่างตื่นเต้นว่าเรตติ้งของ ‘ปลายลิ้น’ เป็นเรื่องจริงหรือเปล่า น้ำเสียงตื่นเต้นดีใจ คิดว่าคงอวดเพื่อนบ้านไปอีกพัก
แน่ล่ะ มีสถานที่ซึ่งภาพแตกต่างกันโดยสิ้นเชิงเช่นกัน
……


CCTV1
เจียงหน่ายสยงผู้อำนวยการช่องหนึ่งเดินออกจากห้องไปพลางปิดประตูดังปัง!
สวีอี้เผิงกับเฉินเหยี่ยยืนหน้าคล้ำอยู่ในห้องทำงานรองผู้อำนวยการเจียงหยวน บนพื้นเต็มไปด้วยถ้วยชาแตกกระจาย เมื่อพิจารณาดูก็จะรู้ว่าเจียงหยวนเป็นคนปาจนแตกกระจายนั่นเอง!
“ไหนใครช่วยบอกฉันทีซิว่านี่มันอะไรกัน? หา?” เจียงหยวนตะคอก : “ใครบอกฉันได้บ้าง!”
สวีอี้เผิงนิ่งเงียบ
เฉินเหยี่ยทำท่าจะเอ่ยอะไรบางอย่าง แต่แล้วก็หุบปากสนิท
พวกเขาไม่มีคำใดจะพูด และไม่รู้จะพูดอะไร
เจียงหยวนตบโต๊ะด้วยความโมโหตวาด : “กะอีแค่สารคดีรายการหนึ่ง! ทำไมถึงมีเรตติ้งอย่างนี้ได้! เพราะอะไรถึงมีเรตติ้งแบบนี้ได้? พวกนายบอกฉันมาเซ่!”
ไม่มีใครให้คำตอบเขาได้
ณ เวลานี้ ภายในทีม ‘ออกมาเต้น’ เต็มไปด้วยบรรยากาศมืดทะมึน!
ทำไม?
ทำไมกันวะ?
ในใจของคนทั้งหมดต่างถามคำถามนี้ซ้ำแล้วซ้ำเล่า พวกเขาไม่ประมาทศัตรูก็แล้ว ทำดีที่สุดก็แล้ว โฆษณาจนท่วมฟ้ามิดแผ่นดิน แขกรับเชิญก็ระดับสุดยอด เวทีอลังการที่สุดในวงการ เงินทุนก็มหาศาลอย่าง ‘เดอะวอยซ์’ ตั้งแต่แรก !
ใช่แล้ว!
ทำไมถึงยังแพ้อีก?
และยังพ่ายแพ้ย่อยยับขนาดนี้?
แพ้อย่างไร้หนทางต่อกรสิ้น!?






[Go To Next Chapter]( ./25.md)