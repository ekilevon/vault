##บทที่ 884 : สร้างชื่อบนชาร์ตเพลงฮิต!
สถานีโทรทัศน์นครหลวงทำงานได้มีประสิทธิภาพอย่างมาก!
ขณะที่รายการคืนส่งปียังคงดำเนินต่อไป เพลง ‘จดหมายถึงบ้าน’ ก็ถูกเผยแพร่บนเว็บไซต์หลักโดยไม่มีการแก้ไขตัดต่อใดๆ หลังจากนั้น เว็บไซต์เพลงแห่งหนึ่งก็ติดต่อสถานีโทรทัศน์นครหลวงเพื่อขอความร่วมมือ ไม่นาน ‘จดหมายถึงบ้าน’ ก็ปรากฏอยู่บนเว็บไซต์เพลงใหญ่หลายแห่ง บ้างถึงกับโฆษณาบนหน้าแรกของเว็บว่า “รับฟังเพลงจากเซี่ยงเซิงคืนส่งปี ‘ทุกอย่างดีหมด’ ของ BTV บนแพลทฟอร์มของคิกคักมิวสิก อยากฟังกันไหม? ไลก์เลย!”
ชาวเน็ตต่างดีใจอย่างยิ่ง!
“มาดูเร็ว!”
“เชี่ย มาแล้ว!”
“เพลงของจางเย่นั่นไง!”
“ชื่อ ‘จดหมายถึงบ้าน’ งั้นเหรอ? ในที่สุดก็ได้ฟังอีกครั้งแล้ว!”
“จริงด้วย ได้ฟังแล้ว!”
“เพราะมาก!”
“บัดซบ จะร้องไห้อีกแล้ว!”
“ฟังทีไรน้ำตาแม่งก็ไหล! ทำไมถึงได้เป็นเพลงที่ซึ้งแบบนี้นะ!”
“เพลงนี้แต่งได้ดีมาก!”
“ดันๆๆ!”
“ฉันชอบเพลงนี้!”
“จางเย่อัดใหม่เถอะ! อัดในห้องอัดไปเลย!”
“ไม่ได้ อัดในห้องอัดความรู้สึกมันไม่ได้! ต้องเป็นแบบสดนี่แหละสุดยอดแล้ว! ได้อารมณ์ความรู้สึกจริงมากๆ! ต้องฟังอันนี้!”
เหล่าชาวเน็ตแห่กันคอมเมนต์อย่างบ้าคลั่ง!
……


เซี่ยงไฮ้
ที่โรงแรมห้าดาวแห่งหนึ่ง
นักร้องชาวเกาหลี ปาร์คแจฮี และทีมทำงานในแผ่นดินใหญ่กำลังประชุมเรื่องคอนเสิร์ตที่กำลังจะมาถึงกับการโฆษณาเพลงใหม่อยู่ในห้องพักของโรงแรม
“นี่เป็นปีแรกของแจฮีในแผ่นดินใหญ่ ยังไงเราก็ต้องทำให้เป็นปีที่ดี!”
“เพลงใหม่เพราะมาก ผู้ฟังในจีนต้องยอมรับแน่นอน!”
“ใช่ แจฮีฝึกภาษาจีนได้ไวมาก เพลงนี้มีคุณภาพดีใช้ได้เลย!”
“ชาร์ตเพลงฮิตของจีนเดือนนี้เราได้ที่เท่าไหร่?”
“ไหนดูหน่อย”
“โอ๊ะ! เราได้ที่สิบแน่ะ! ท็อปเท็นแล้ว!”
“ยอดมาก!”
“ควรฉลองสักครั้ง!”
ทุกคนตื่นเต้น ทั้งพึงพอใจกับผลลัพธ์นี้อย่างยิ่ง!
ชาร์ตเพลงฮิตของจีนคืออันดับรวมในวงการเพลงทั้งหมด ในยุคนี้ซึ่งสื่อแบบจับต้องได้ค่อยๆ เลือนหายไป การเผยแพร่ผ่านช่องทางดิจิตอลบนอินเตอร์เน็ตกลายเป็นหนทางเดียว และเป็นวิธีการหลัง ชาร์ตเพลงฮิตนี้คืออันดับที่ใหญ่และเชื่อถือได้ที่สุดไม่มีใครเทียบทาน!
เพลงใหม่ของจางหย่วนฉีก็พยายามชิงตำแหน่งบนชาร์ตนี้!
เพลงใหม่ของฟ่านเหวินลี่ก็พยายามชิงตำแหน่งบนชาร์ตนี้!
แม้แต่นักร้องเก่าอย่างเฉินกวงยังชิงตำแหน่งบนชาร์ตนี้!
นี่คือการโฆษณา เกียรติยศ และเครื่องรับรองของพวกเขา นักร้องทุกคนมุ่งมั่นกับชาร์ตนี้อย่างจริงจัง นี่คือเวทีที่หากไม่ใช่ท่านตายก็เป็นเราสิ้น ระหว่างการฆ่าฟันไม่ทราบหลั่งเลือดต้องลมฝนไปมากเท่าไร!
เพลงใหม่ของจางหย่วนฉีเป็นอันดับหนึ่งของเดือนก่อน เดือนนี้ตกลงมาเป็นอันดับสอง
เพลงใหม่ของฟ่านเหวินลี่กลับทำผลงานได้ไม่ดีนัก ได้แค่อันดับสิบสาม ถ้าเป็นหน้าใหม่ ผลลัพธ์เช่นนี้นับว่าน่าตื่นตาตื่นใจ แต่ด้วยฐานะในวงการเพลงของฟ่านเหวินลี่ ผลลัพธ์นี้เรียกว่าออกจะด้อยไปบ้าง ไม่ดีพอ
เฉินกวงกลับยังคงร้ายกาจ เพลงสี่เพลงจากอัลบั้มใหม่พุ่งขึ้นในยี่สิบอันดับแรก เพลงหนึ่งอยู่อันดับสาม ขณะที่ที่เหลืออยู่ในอันดับเก้า สิบเอ็ด และสิบเก้า!
การแข่งขันนับว่าเข้มข้น!
แต่ทว่า บนทำเนียบชาร์ตรายการเพลงที่เป็นหนึ่งไม่มีสองนี้ กลับมีแขกไม่ได้รับเชิญปรากฏตัวออกมา แค่พริบตา เพลงที่ไม่มีใครรู้จักก็โผล่ขึ้นมาบนชาร์ตนี้
อันดับร้อย!
อันดับห้าสิบสาม!
อันดับยี่สิบเอ็ด!
อันดับสิบ!
แค่พริบตา ก็เบียดแซงเพลงของปาร์คแจฮีไปแล้ว!
ทีมของปาร์คแจฮียินดีกับการเข้าถึงท็อปเท็นได้ไม่กี่วินาที ความยินดีก็ต้องพังทลาย ทุกคนหน้าถอดสี!
“อะไรน่ะ!”
“เกิดอะไรขึ้น?”
“สถิติมีปัญหาอะไรรึเปล่า?”
“จดหมายถึงบ้าน? เพลงอะไรน่ะ?”
“ทำไมได้อันดับสิบแล้วล่ะ?”
“นักร้องชื่อจางเย่? ใครน่ะ? มีคนแบบนี้ในวงการเพลงด้วยเหรอ?”
ทุกคนตะลึง ชื่อ ชื่อนี้ไต่อันดับได้เร็วเกินไปแล้ว!
เพลงยังคงไต่อันดับไปไม่หยุดยั้ง!
อันดับเก้า!
ชนะเพลงของเฉินกวงไปแล้ว!
อันดับแปด อันดับเจ็ด อันดับหก ไต่ขึ้นไปอย่างอาจหาญ!
ปาร์คแจฮีตะลึง “หมอนี่ใครน่ะ?”
ผู้จัดการของเขาเป็นกังวล “ไม่รู้จัก! ไม่มีนักร้องชื่อจางเย่ในแผ่นดินใหญ่แน่ๆ! มีแค่พิธีกรคนเดียวหรอกที่ชื่อจางเย่น่ะ!”
ทีมงานคนหนึ่งอุทาน “ทำไมเพลงนี้ถึงได้ดังขนาดนี้!”
มีคนสบถ “แม่งฉีดเลือดไก่มารึเปล่าวะ!”
คนในทีมที่อายุค่อนข้างอาวุโสกว่า “ทำผลงานได้ดีแบบนี้ ต้องมีความยอดเยี่ยมไม่ทางใดก็ทางหนึ่ง เรื่องตำแหน่งพวกเราก็จนปัญญา ลองฟังเถอะ พวกเราจะได้เรียนรู้มาบ้าง”
ปาร์คแจฮีพยักหน้าจริงจัง “ใช่ ผมเพิ่งมาแผ่นดินใหญ่ไม่นาน ยังไม่เข้าใจสถานการณ์ของวงการเพลงในประเทศดีนัก ผมถึงอยากจะเรียนรู้”
หลังจากนั้นเพลงก็ดังขึ้น
ปาร์คแจฮีเงี่ยหูฟัง อยากรู้ว่าทำไมเพลงนี้ถึงดังนัก หวังว่าจะช่วยให้เขาพัฒนาลู่ทางในแผ่นดินใหญ่ในอนาคต ผู้สามารถล้วนเป็นอาจารย์ได้นี่นะ
"เรียนพ่อแม่ที่รัก"
"หวา!"
"ตอนนี้พวกท่าน สบายดีไหม?"
"ดี!"
"ดี!"
"ตอนนี้ งานยุ่งไหม?"
“ยุ่ง!”
“สุขภาพ เป็นยังไงบ้าง?”
“ดี!”
“ฮ่าๆๆ!”
เสียงแทรกเข้ามาวุ่นวาย!
เสียงร้องดุจผายลมสุนัข!
ทั้งยังมีเสียงกรี๊ดมาจากไหนก็ไม่ทราบ
ทีมงานล้วนงุนงง!
ปาร์คแจฮีตะลึงไปแล้ว!
นี่…นี่คือวิธีการร้องเพลงป็อปที่โดดเด่นแบบของจีน? นี่คือเพลงป๊อปยอดนิยมที่สุดของจีนในตอนนี้? ฟังเสียงวุ่นวายเหลล่านั้น ปาร์คแจฮีก็น้ำตาไหลพราก! เพลงนี้มันจะเกินคาดเกินไปแล้ว! นี่ฉันต้องมาเป็นนักร้องตามฝันของฉันในประเทศแบบนี้เนี่ยนะ!
แม่จ๋า!
หนูอยากกลับบ้าน!
……


ไม่เพียงปาร์คแจฮี แม้แต่บริษัทเพลงและนักร้องคนอื่นๆ ยังตกตะลึง!
นักร้องฮ่องกงหน้าใหม่มองชาร์ตอ้าปากค้าง “เชี่ย! ลูกเต่าบัดซบนี้โผล่มาจากไหนวะ?”
นักร้องหญิงที่มุ่งความสนใจไปกับชาร์ตเพลงนี้ก็ต้องตกตะลึงไปเช่นกัน “ จดหมายถึงบ้าน? ใครร้องน่ะ? ทำไมเสียงเหมือนเชือดหมูเลยล่ะ! เพลงห่วยแบบนี้แม่งขึ้นชาร์ตได้อีก? ฉันน่ะเรียนมาน้อย อย่าหลอกกันสิ!”
วงการเพลงต้องตะลึง
เหล่านักร้องต้องชะงัก
นักร้องที่ได้ยินเพลงนี้ล้วนต้องลอบร้องไห้ในใจ “เพลงบ้านี่มันมาจากไหนเนี่ย?!”
……


ทว่า ประชนชนจีนแผ่นดินใหญ่ล้วนหัวเราะอย่างบ้าคลั่ง!
“ฮ่าๆๆ!”
“จะขำตายแล้ว! เพลงของจางเย่ขึ้นชาร์ตเพลงฮิตด้วย!”
“ไอ้หยา! เชี่ย! อันดับห้าแล้ว!”
“สุดยอด! โคตรเหี้ยม!”
“คนในวงการเพลงยังไม่รู้เรื่องรู้ราวแน่ะ! ฮ่าๆๆ!”
“ใครใช้ให้พวกเขาไม่ดูรายการส่งปีช่อง BTV กันเล่า! ถ้าไม่ได้ฟังเซี่ยงเซิงจนจบ แค่ฟังน่ะไม่รู้สึกอะไรหรอก!”
“น่าอัศจรรย์จริงๆ อาจารย์จางเบียดเข้าชาร์ตเพลงฮิตได้ด้วย!”
“คนที่ไม่รู้เรื่อง พอฟังเสียงห่วยแตกของจางเย่ พวกเขาต้องอ้าปากค้างแน่ๆ!”
“จางเย่มีอาชีพใหม่ในเรซูเม่แล้ว - นักร้อง! นักร้องดังที่ได้ขึ้นชาร์ตเพลงฮิตในประเทศด้วย!”
“ความขำนี่มันเสพติดชิบ!”
“อาจารย์จางมาก่อกวนวงการเพลงอีกแล้ว!”
“วงการเพลงน่าจะกำลังช็อก!”
“ฮ่าๆๆๆ!”
ทันใด จางเสียก็ปรากฏตัว
จางเสียกดไลค์ให้ ‘จดหมายถึงบ้าน’บนเวยป๋อ ก่อนเอ่ยชมอย่างสูง “นี่คือเพลงบัลลาด ปกติเพลงบัลลาดมักเล่นเรียบๆ เรื่อยๆ ไม่มีการเปลี่ยนทำนองไปมานัก แต่ว่าอารมณ์ในเพลงกลับพุ่งยิ่งกว่าคลื่นกวาดสาดซัด โดยเฉพาะท่อนพากย์เสียงนั่น นั่นคือตัวเน้นอารมณ์เพลงเลยล่ะ ไม่ต้องสงสัยเลยว่านี่คือเพลงที่ประทับใจที่สุดที่ฉันได้ฟังในรอบหลายปี! แต่ขอนอกเรื่องหน่อยนะจางน้อย ที่เธอเล่นฉันในเซี่ยงเซิง ฉันจะจำไว้ให้แม่นๆ เลย รอเคลียร์กันได้เลย เหอๆ”
“โห ย่าจาง!”
“ชมเลิศลอยมาก!”
“นี่คือการประเมินของมืออาชีพเชียวนะ!”
“สุดยอด!”
“พูดได้ดีมาก!”
“ย่าจางประทับใจเพลงนี้เหรอ?”
ทันใด เฉินกวงก็โผล่หน้าออกมา!
เวยป๋อของเฉินกวง “@จางเย่ นายขึ้นชาร์ตเพลงฮิตไม่ว่า แต่นายเหยียบหัวฉันขึ้นไปแบบนี้! นายจะเอายังไง?”
ฟ่านเหวินลี่ซึ่งเพิ่งแสดงที่รายการคืนส่งปีของสถานีหูหนาน “ผู้กำกับจางร้องห่วยมาก ทุกคนน่าจะรู้ว่าเขาเป็นมือสมัครเล่น เท่าที่ฟังทุกคนก็รู้แล้วว่าเขาน่ะร้องเพลงไม่ได้เรื่อง จังหวะ การออกเสียง ทำนอง เป็นมือใหม่ทั้งนั้น! แต่พอฟังเพลงนี้ฉันกลับร้องไห้! ถึงตอนนี้ยังไม่รู้เลยว่าทำได้ยังไง!”
ชาวเน็ตเห็นด้วย
“ใช่!”
“ฉันก็ร้องไห้!”
“ร้องเพลงห่วยแตกชัดๆ แต่…แต่กลับเพราะเหลือเกิน”
ไม่กี่นาทีให้หลัง
ไม่มีใครคิด ว่าสตาร์ควีนจะมาตอบคำถามนี้ด้วย!
ในวงการเพลง จางหย่วนฉีนั้นนับว่ามีประสบการณ์มากกว่าฟ่านเหวินลี่และเฉินกวง เธออธิบาย “เพื่อนๆ หลายคนในวงการเพลงคงกำลังสงสัยใช่ไหมคะ? ลองดูเซี่ยงเซิง ‘ทุกอย่างดีหมด’ในรายการคืนส่งปีของ BTV แล้วพวกคุณจะเข้าใจ ฉันดูเซี่ยงเซิงนี้ นี่คือครั้งแรกที่เห็นคนกล้าร้องเพลงแบบนี้ระหว่างการถ่ายทอดสดรายการคืนส่งปีของสถานีท้องถิ่น พอฟัง ฉันเองก็ตะลึง ใคร่ครวญอยู่นานทีเดียว ก่อนพบว่าข้อความที่เพลงนี้ส่งมาอาจเรียบง่ายกว่าที่ทุกคนคิด เป็นแค่อารมณ์ความรู้สึกที่บริสุทธิ์จริงใจ ไม่ว่าจะร้องเพลงเป็นอย่างไร ไม่ว่าจะมีเทคนิคหรือไม่ เพลงผิดทำนอง เสียงแหบพร่าแค่ไหน แค่เพราะอารมณ์ความรู้สึกและความจริงใจในบทเพลงนี้ เรื่องอื่นๆ ก็ไม่สำคัญแล้ว จดหมายถึงบ้านของจางเย่เป้นแบบนี้ล่ะค่ะ! พวกคุณอาจจะเห็นว่าจางเย่เป็นมือใหม่ ออกเสียงไม่ชัด ร้องเสียงหลง ไม่รู้วิธีการหายใจหรือเปลี่ยนเสียง ไม่มีพื้นฐานของนักร้องแม้แต่น้อย แต่คุณไม่มีทางปฏิเสธได้ว่าเขาร้องเพลงนี้ได้…ยอดเยี่ยม! อารมณ์เพลงนี้ช่วยปฏิเสธเทคนิกการร้องเพลงด้วยการทำลายแนวป้องกันของทุกคน ส่งเสียงเพลงเสียดเข้าในหัวใจ!”
“สุดยอด!”
“แม้แต่สตาร์ควีนยังฟังเหรอ?”
“โห สตาร์ควีนชมด้วย!”
“สตาร์ควีนฟังเซี่ยงเซิงด้วยเหรอ?”
“นั่นสิ แต่เพลงนี้นี่น่าประทับใจสุดๆ ไปเลย!”
จากนั้น นักดนตรีอีกหลายคนก็ร่วมวิจารณ์
นักแต่งเพลงชื่อดัง “เนื้อเพลง ‘จดหมายถึงบ้าน” อาจจะดูทื่อๆ เป็นแค่จดหมายธรรมดาที่ไม่มีลูกเล่นอะไร แต่นี่แหละคือไพ่ตายล่ะ!”
นักร้องหน้าใหม่คนหนึ่ง “เรารู้กันอยู่ว่าพรสวรรค์ในการแต่งเพลงของอาจารย์จางดีแค่ไหน ทั้ง “ขอเธอนั้นอายุมั่นขวัญยืน” และ “ดอกไม้ของสตรี” ล้วนยืนยันได้ แต่วันนี้ ‘จดหมายถึงบ้าน’เปลี่ยนมุมมองของผมที่มีต่ออาจารย์จาง ความรู้สึกที่มีต่อเพลงนี้นั้นยากอธิบายจริงๆ!”
ดาราภาพยนตร์ระดับ A หนิงหลัน “นี่คือเพลงที่ดีที่สุดที่เคยได้ฟังมาในปีนี้เลย! แนะนำ ต้องฟัง! ใครยังไม่ฟังต้องฟัง! ถ้าได้ดูเซี่ยงเซิงด้วยยิ่งดี!”
สมาชิกวงนักร้องชื่อดังเสี่ยวตง “เพิ่งฟังจบ ฉันร้องไห้เลยล่ะ คิดจะโคฟเวอร์เพลงนี้ด้วย แต่พอคิดไปคิดมา ต้นฉบับของอาจารย์จางมาแบบนี้ ฉันว่าจะให้เหนือกว่าคงยาก เข้าถึงอารมณ์เพลงขนาดนี้ ยิ่งเป็นนักร้องมากประสบการณ์ ยิ่งยากจะร้องเพลงนี้ออกมาให้ดีได้!”
จดหมายถึงบ้านร้อนแรง!
เพลงที่ร้องเล่นๆ โดยนักแสดงตลก กลับกวาดชาร์ตเพลงฮิตของจีนไปสูงลิ่ว เมื่อเหล่านักร้องนักดนตรีทราบความจริง พวกเขาไม่ทราบควรตอบสนองอย่างไรดี!
นี่มันบ้าอะไรกัน?
เล่นแบบนี้ไม่ได้นะ!




[Go To Next Chapter]( ./82.md)