##บทที่ 815 : ตบหน้าโลกทั้งใบ
1.27%!
อันดับหนึ่งร่วม!
ตอนที่สองของ‘จีนบนปลายลิ้น’กลับเสมอกับอันดับหนึ่งอย่างรายการ ‘ออกมาเต้น’ ในยอดเรตติ้งผู้ชมรายการทีวีของวันศุกร์!
ชั่ววินาทีนี้ คล้ายเวลาหยุดเดิน โลกทั้งใบคล้ายหยุดนิ่ง เข็มวินาทีส่งเสียงเดินไปช้า ๆ หากทุกคนกำลังตกตะลึงกับเรตติ้งผู้ชมที่อยู่ตรงหน้า!
หลังผ่านไปเวลาหนึ่ง
เหยาเจี้ยนไฉโพสต์ “เชี่*”
หูเฟย “เชี่*เอ๊ย!”
เถียนปินแห่งสถานีวิทยุนครหลวง “เอาจริงดิ?”
ฟ่านเหวินลี่ "...(*##%%)—%#@!!!"
โลกออนไลน์ระเบิดแล้ว!
ชาวเน็ตดาหน้ากันออกมาทีละคน ทุกคนล้วนมีสีหน้าตื่นตะลึง!
“สวรรค์! พระเจ้า!”
“บ้าไปแล้ว!”
“นี่ นี่คือเรตติ้งของรายการสารคดี?”
“เป็นไปได้ยังไง! เชี่*! เชี่*! เชี่*!”
“จะบ้าตาย! นี่มันฝืนธรรมชาติไปหน่อยแล้วรึเปล่า? บ้าเกินไปหน่อยมั้ง? เรตติ้งของสารคดีเทียบเคียงสูสีกับ‘ออกมาเต้น’ได้? ทั้งยังครองตำแหน่งอันดับหนึ่งของประเทศได้อีก? นี่โกหกใช่ไหม? พวกนายจะหลอกก็ให้มันเนียนหน่อยสิ อย่ามาตัดต่อซะจนไม่น่าเชื่องี้เซ่!”
“ดูเหมือนจะไม่ปลอมนะ…”
“อือ ดูเหมือนจะเป็นของจริงนะ!”
“สารคดี…ชนกับรายการบันเทิงได้จริง ๆ!”
“ไม่ใช่ประเด็นว่าชนได้ไม่ได้ เชี่*! นี่มันสารคดีนะที่กำลังกดหัวรายการบันเทิงน่ะ!”
“ชะเล็ดเช็ดแ*ม”
“อาจารย์จางเย่จะทำอะไรกัน? เขาจะแหวกผืนฟ้าของวงการบันเทิงออกจริง ๆ? นี่มันแค่สารคดีนะ! สารคดีที่ไม่มีใครแม่*จะดูนะ! ถึงกับเอาขึ้นเรตติ้งอันดับหนึ่ง? คุณแม่*เอาขึ้นเรตติ้งอันดับหนึ่งจริง ๆ?”
“ฉันไม่รู้จะใช้คำอะไรมาอธิบายแล้ว! ยอด! ยอดเยี่ยมเชี่*ๆ!”
“อ๊ากกกกกกกกกกกกกกกกกกกก”
“จางเย่จะเป็นไอดอลของฉันตลอดไป!”
“ขนลุก! จู่ ๆ ตาฉันก็แดงเฉยเลย! ความพยายามของอาจารย์จางไม่สูญเปล่า! ความลำบากของอาจารย์จางคุ้มค่า! แช่แข็ง? แบน? ไม่มีใครดูสารคดี? บัดซบ! CCTV1 จงเบิกตาดูให้ดี! นี่คือจางเย่ที่พวกแกปล่อยให้หลุดมือไป! แม้จะถูกย้ายไปช่องสารคดี อาจารย์จางก็ไม่ใช่คนที่พวกนายจะกดดันได้ อาจารย์จางยังคงไร้เทียมทาน!”
“จางเย่กลับมาแล้ว!”
“ฮ่า ๆๆๆๆๆ! อาจารย์จางที่ใครเห็นใครกลัว กลับมาแล้ว!”
“ตื่นเต้นสุด ๆ! อาจารย์จางผู้น่าเกรงขามกลับมาแล้ว!”
“จางเย่จงเจริญ! ‘ปลายลิ้น’จงเจริญ!”
“จางเย่ ทำไมคุณถึงยอดเยี่ยมขนาดนี้! ยอดมาก!”
ถ้าเรตติ้ง 0.32 ของรายการ‘จีนบนปลายลิ้น’ตอนแรกทำให้ทุกคนตกใจ อย่างนั้นเรตติ้ง 1.27 ของตอนที่สองก็ทำให้ทุกคนต้องอ้าปากค้าง ไม่มีใครในประเทศนี้ แม้แต่คนที่ชอบรายการ‘จีนบนปลายลิ้น’อย่างยิ่ง หรือมีความคาดหวังในรายการนี้ ยังไม่เคยคิดว่า‘จีนบนปลายลิ้น’จะสามารถได้อันดับหนึ่งในเรตติ้งทั่วประเทศคู่ไปกับรายการ ‘ออกมาเต้น’ จนกระทั่งได้เห็นทำเนียบเรตติ้งยอดผู้ชม!”
……


CCTV
ช่องสิบสี่
ทุกคนตื่นเต้นจนแทบเป็นบ้าไปแล้ว!
“พวกเราได้อันดับหนึ่ง!” อู่อี้พูดอย่างงุนงง “อันดับหนึ่งของประเทศ! อันดับหนึ่งของประเทศเชียวนะ!”
จางจั่วไร้หนทางจะระบายความรู้สึกในใจ ได้แต่ชูมือขึ้นสูงตะโกนลั่น “เฮ!”
ฮาฉีฉีร้องไห้ ทางหนึ่งยิ้ม น้ำตาก็ไหลพราก ปาดเช็ดน้ำตาพลางกล่าว “ความลำบากของพวกเราได้ผลตอบแทนมาแล้วจริง ๆ!”
เสี่ยวหวังตาโต “บอกฉันหน่อยว่าจริงใช่ไหม!”
หวงตันตันกอดเสี่ยวหวัง “จริงสิ! พวกเราได้ที่หนึ่ง!”
เสี่ยวหวังร้องไห้ ส่งเสียงร้องโฮดังลั่นไม่อายใคร!
ถูก CCTV1 กดดัน เหยียดหยัน และแทงข้างหลังมาแบบนี้ เหล่าทีมรายการเดิมของ’เดอะวอยซ์’ ได้แต่เก็บความโกรธแค้นไว้ตลอดมา มีแต่เวลานี้เท่านั้นที่พวกเขาจะได้ระบายอารมณ์ หลายคนควบคุมอารมณ์ตนเองไม่ได้ ทีมงานชายส่งเสียงโห่ร้องลั่น ขณะนี้พวกผู้หญิงปาดน้ำตา!
เหน็ดเหนื่อยมาตลอด
หลายวันมานี้นับว่าไม่ง่ายเลย!
“ผู้กำกับจาง” ฮาฉีฉีหมุนตัวมากอดเขาร้องไห้ “ขอบคุณนะคะ”
จางเย่ส่งเสียงรับคำ ยิ้มด้วยความเขินอาย “ไม่ต้องขอบคุณผมหรอก ผมต่างหากที่ต้องขอบคุณพวกคุณ ขอบคุณนะทุกคนที่ไม่จากกันไป แถมยังตามผมจาก CCTV1 มาถึงนี่ ขอบคุณมากที่เชื่อใจผม ไม่มีพวกคุณ ต่อให้ผมเป็นยอดมนุษย์ ก็ทำงานนี้ไม่สำเร็จ ผมต่างหากที่ควรขอบคุณทุกคน พวกคุณทำได้ดีมาก งานนี้ก็เป็นผลงานที่ทุกคนลงแรงร่วมกัน ทุกคนควรได้รับผลของมันด้วย!”
ไม่เพียงแต่ทีมรายการเดิมของ ‘เดอะวอยซ์’ ที่ตื่นเต้น คนที่มาจาก CCTV14 ยังตื่นเต้นไปด้วย!
“ผู้กำกับจาง ยินดีกับพวกคุณด้วย!”
“ช่องสารคดีเราก็มีวันขึ้นไปถึงอันดับสูงสุดได้!”
“ขอบคุณมากที่คุณมาอยู่ช่องสิบสี่!”
“เชี่*! มาดูกันว่าต่อไปใครยังจะกล้าดูถูกสารคดีของเราอีก!”
เสียงโห่ร้อง!
เสียงตะโกน!
น้ำตาแห่งความปีติ!
บรรยากาศที่น่ายินดีแผ่ไปทั่วห้องทำงาน!
เลขานุการของเหยียนเทียนเฟยยังปาดเช็ดน้ำตาจากหางตา ด้วยเหตุผลบางประการ เขาหยุดน้ำตาไม่ให้ไหลไม่ได้จริง ๆ ได้แต่กล่าว “ผู้กำกับจาง คุณคงไม่รู้ว่าพวกเราที่ CCTV14 ถูกกดดันจนหดหู่มากแค่ไหนในช่วงหลายปีมานี้ ถึงเราจะรู้ว่าคุณคงไม่ได้อยู่กับเราไปตลอด ทั้งยังต้องจากไปสักวัน แต่ไม่ว่าอย่างไร ผมก็อยากจะบอกว่า….ตอนนี้ มีคุณอยู่มันดีจริงๆ!”
จางเย่หัวเราะ “สามารถมาร่วมงานกับ CCTV14 และทุกคนถือเป็นเกียรติของผมแล้ว” ก่อนหันไปหาเหยียนเทียนเฟย “ผู้อำนวยการเหยียนครับ ผมเคยบอกกับคุณไว้ก่อนหน้า ผมจะไม่ทำให้คุณผิดหวัง มาตอนนี้…ถือว่าผมทำได้ตามสัญญาแล้ว”
เหยียนเทียนเฟยตบบ่าเขาด้วยความยินดี “เยี่ยม! เยี่ยมมาก!”
ขณะที่พวกเขาเปลี่ยนเวลาฉายของ‘จีนบนปลายลิ้น’เมื่อวาน เหยียนเทียนเฟยถามหาเหตุผลจากจางเย่ แต่เขากลับบอกว่าพรุ่งนี้เขาจะให้เหตุผลเอง บัดนี้ เหยียนเทียนเฟยทราบสิ้นทุกประการ ทำเนียบยอดผู้ชมนั้นคือคำตอบที่จางเย่นั่นเอง!
……


ห้องทำงานของรองหัวหน้าสถานี
รองหัวหน้าสถานีโจวดูตัวเลขเรตติ้ง นิ่งเงียบไม่ส่งเสียงไปนาน
……


ทีมรายการ ‘ออกมาเต้น’
สวีอี้เผิงเงียบงัน!
เฉินเหยี่ยหน้าถอดสี!
ทีมงานรายการเงียบกริบไร้สุ้มเสียงไปสองนาทีเต็ม!
……


CCTV1
เจียงหยวนตะลึงไปเป็นเวลานาน
เจียงหน่ายสยงขว้างแก้วกาแฟบนโต๊ะด้วยความโมโห!
เลขานุการของเขาสั่นเทิ้มด้วยความกลัว รีบเอาไม้กวาดเข้ามาทำความสะอาด ทั้งลอบนำตารางทำเนียบยอดผู้ชมรายการทีวีทั่วประเทศที่เขานำเข้ามาเมื่อครู่ออกไปเงียบ ๆ!
……


คนใน CCTV จำนวนมากโมโห หลายคนดูอารมณ์ไม่ดีนัก!
สารคดี!
สารคดีที่ไม่ได้โฆษณา!
สารคดีที่ไม่มีแขกรับเชิญเป็นดารา!
สารคดีที่ไม่ได้โฆษณาเลยว่าใช้งบประมาณไปสิบล้าน ตลาดเล็กและไม่เป็นที่นิยมจนไม่ควรจะมีใครสนใจ!
กลับได้เรตติ้งเท่ากับ ‘ออกมาเต้น’ ?
เป็นไปได้ยังไง!
ทำไมถึงเป็นแบบนี้ได้!?
ขณะนั้น ในอินเตอร์เน็ตมีคนโพสต์กลอนบทหนึ่งซ้ำ


<<ผลเน่า>>
เนื้อในข้าถูกแมลงกัดกิน
นอนหนาวเหน็บจนรวดร้าวบนพื้นตะไคร่เขียว
ปล่อยให้เน่าเสียยิ่งกว่าเน่า
รอคอยให้แก่นแกนเน่าหมดสิ้น
เน่าจนเปลือกเมล็ดนั้นพังทลาย
เมื่อนั้น จิตวิญญาณอันถูกกักขังของข้า
จะผลัดเปลี่ยนเป็นเสื้อเขียวอีกครา
ยิ้มร่า กระโดดออกมาจากกรง!


ไม่มีใครคิดว่าบทกวี ‘ผลเน่า’ ที่จางเย่โพสต์ก่อนหน้านี้จะเป็นจริง ไม่มีใครคิดว่าจางเย่จะได้สวมเสื้อเขียวยิ้มร่ากระโดดออกมาจริง ๆ ด้วย ‘จีนบนปลายลิ้น’ เขาทำให้ CCTV1 สถานีโทรทัศน์อื่น ๆ รายการ ‘ออกมาเต้น’ และทุก ๆ คนรู้สึกเหมือนถูกตบหน้าอย่างจัง!
วันนี้ ชื่อของจางเย่ดังก้องไปทั่วโลกออนไลน์!
วันนี้ ‘จีนบนปลายลิ้น’สร้างความตกตะลึงไปทั่วประเทศ!




[Go To Next Chapter]( ./13.md)