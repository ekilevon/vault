##บทที่ 1080 : โจ๊กเกอร์ถอดหน้ากาก!
วันเวลาสั่นสะท้าน!
ราชาประหลาดหน้าเผือดสี!
เมื่อโจ๊กเกอร์ท่องบทกวี ‘ลำนำฝันแห่งชีวิต’ ออกมา ทุกคนก็เหงื่อกาฬหลั่งท่วมตัว! บทกลอนที่พวกเขาไม่เคยได้ยินได้ฟังมาก่อนนี้ยอดเยี่ยมมาก มากจนเกินจินตนาการ หลายคนถึงกับฟังจนโง่งม! ทว่าสาเหตุที่พวกเขาตื่นตระหนกหาใช่เพราะความยอดเยี่ยมของบทกวี และไม่ได้เกี่ยวอะไรกับระดับความสูงส่งของงานศิลปะวรรณกรรมเลยแม้แต่น้อย!
หากแต่เพราะกลอนบทนี้ทำให้พวกเขานึกถึงใครคนหนึ่ง!
ในขณะนั้น เหล่าผู้ชมทางหน้าจอทีวีก็นึกถึงคนคนหนึ่งเช่นกัน!  
จางเสียละล่ำละลัก “เขาคือ?”
เอมี่ร้องออกมา “ไม่จริงน่ะ!”
เหยาเจี้ยนไฉสบถ “เชี่ย!”
เฉินกวงตาเบิกกว้าง “เป็นไปไม่ได้!”
เสี่ยวตงเองก็ตกใจจนอุทาน “ไม่มีทางเป็นเขาหรอก เป็นไปไม่ได้!”
ไม่มีใครเชื่อว่าโจ๊กเกอร์จะเป็นคนคนนั้นไปได้!
คุณเป็นใคร
เป็นใครกันแน่?
เสียงดนตรีระเบิดขึ้นทันใด
บนหน้าจอพลันปรากฏชื่อเพลง—‘ฉัน’!
เมื่อมองเห็นอักษรคำนี้ ผู้ชมก็พากันชะงัก!
ฉัน?
โจ๊กเกอร์ที่เท้าเปล่าเปลือย หัวเราะร่า เดินลิ่วขึ้นไปบนเวที
เขาย่างเท้าตรงไปยังกึ่งกลางเวที รู้สึกทั้งเย็น ทั้งสบาย ชุดนอนบนร่างทำให้เขาผ่อนคลายและเพลิดเพลินใจอย่างสุดจะบรรยาย ราวกับได้ปลดเปลื้องทุกสิ่งอย่างออกไป และเปิดเผยตัวตนที่แท้จริงต่อสายตาทุกคน!
รู้สึกดีจริงๆ!
ตั้งแต่ที่เขาถูกแบน ก็ไม่เคยมีความสุขขนาดนี้มาก่อน!
ต้องแอบๆ ซ่อนๆ หลบๆ เลี่ยงๆ? ความจริงแล้วนี่ไม่ใช่ชีวิตที่เขาชื่นชอบเลย เขาปรารถนาจะยืนตรงที่ส่องสว่างที่สุด เพื่อร้องเพลงให้ทั้งโลกได้ชม!
นี่สิถึงจะเป็นตัวเขา!
นี่สิถึงจะเป็นตัวเขาที่แท้จริง!
โจ๊กเกอร์ยกไมค์ขึ้นมา
เขาเริ่มร้องด้วยเสียงแผ่วเบา
“ความสุขคือ วิถีแห่งสุขที่ไม่ได้มีเพียงหนึ่ง”
“ที่สุดซึ่งเกียรติ คือใครต่างเป็นเกียรติของผู้สรรค์สร้าง”
แท่นยกที่อยู่ใต้ฝ่าเท้าเริ่มลอยขึ้น!
นำพาให้ตัวของจางเย่ค่อยๆ ลอยสูงขึ้นไปทีละน้อย!
หนึ่งเมตร…
ห้าเมตร…
แปดเมตร…
ฉับพลัน โจ๊กเกอร์ก็ขึ้นไปอยู่ยังจุดสูงสุดของห้องส่ง ยืนอยู่บนอากาศสูงสิบเมตรซึ่งคนทั้งหมดสามารถมองเห็นได้จนทั่ว!
ตัวเขาที่เท้าเปลือยเปล่า ร่างที่อยู่ในชุดนอนเปล่งเสียงร้องออกมาอย่างแน่วแน่
“ไม่ต้องหลบลี้”
“อยู่เพื่อชีวิตที่ฉันพึงใจ”
“ไม่ต้องอำพราง”
“กลางแสงสว่างจะยืนอาจ-อง!”
ผู้ชมฟังแล้วตะลึง!
เสี่ยวตง ฟ่านเหวินลี่ และคนอื่นๆ ก็ตะลึง!
ไม่หลบลี้?
ไม่อำพราง?
จะยืนองอาจกลางแสงสว่าง?
คุณ…
คุณคือ…
ทันใดนั้น ตอนนี้เอง!
โจ๊กเกอร์พลันยกมือขึ้นมา คว้าจับหน้ากากตนเอง แล้วขวางมันออกไป เผยให้เห็นใบหน้าที่ทำให้ทุกคนต้องตื่นตะลึงถึงขีดสุด!
น้องสาวคนโตตะโกนลั่น “หา!”
น้องสาวคนรองกรีดร้อง!
น้องสาวคนเล็กอึ้งจนร้องไม่ออก!
ฮาฉีฉีที่อยู่ตรงเก้าอี้ผู้ชมช็อกค้าง!
จางจั่วชะงัก!
ปวยเล้งมองเขาอย่างตื่นตระหนก!
หานฉีช็อกเสียยิ่งกว่าช็อก!
เป็นคุณ!
ทำไมถึงเป็นคุณได้?
เป็นคุณไปได้อย่างไร!?
พริบตานั้น ผู้ชมทั้งหมดในห้องส่งต่างแตกตื่น!
วินาทีนั้น ผู้ชมทั้งหมดทางบ้านต่างบ้าคลั่ง!
คลั่งไปแล้วจริงๆ!
ได้เห็นใบหน้าที่คุ้นเสียยิ่งกว่าคุ้นนั้น ทุกคนจึงคลั่งไปแล้ว!
โจ๊กเกอร์พลันแผดเสียงสูงขึ้น!
ฉันคือใคร?
พวกคุณต่างเฝ้าถาม?
ฉันไม่ใช่ใคร!
ไม่ได้สูงส่ง
มีแซ่ว่าจาง
เขาร้องคำรามพลางชี้ไปที่หน้าอกตน
“ฉันก็คือฉัน!”
“คือดอกไม้ไฟหลากสีสันพราวพร่าง!”
“ฟ้าทะเลกว้าง!”
“ก่อร่างฟองคลื่นที่สุดดุดัน!”
“ฉันชอบตัวฉัน!”
“กุหลาบป่านั้นจะผลิบานแย้มได้!”
“แม้นเป็นเวิ้งทรายอ้างว้าง!”
“จักชูช่อสล้างได้ดุจเดียวกัน!”
ถูกแบน?
กดดัน?
ด่าทอ?
หยามหยัน?
อคติกัน?
ไม่เป็นไร! ไม่เป็นไรจริงๆ!
แม้จะมีเพียงคนเดียวที่เฝ้ามองฉัน หรือแม้จะไม่เหลือใครเลยสักคน! ฉันก็ไม่ถอยหนี ฉันก็จะไม่ยอมให้โลกนี้มาแปรเปลี่ยนตัวฉัน!
ฉันก็คือฉัน!
ไม่ว่าจะอยู่ไหน ฉันก็คือฉัน!
เป็นกุหลาบป่าที่จะดื้อดึงเบ่งบานแม้อยู่กลางทะเลทราย
พวกคุณจะเข้าใจไหม?
พวกคุณจะมองเห็นหรือเปล่า?
แม่ที่นั่งอยู่ตรงเก้าอี้ผู้ชมร้องไห้โฮ เธอพลันชี้ไปที่เวทีแล้วตะโกนเสียงดัง “นั่นลูกชายฉัน! ลูกชายฉันเอง!”
พ่อเองก็ปริ่มไปด้วยน้ำตา!
ที่โจ๊กเกอร์บอกว่าพ่อแม่ของเขาก็อยู่ในห้องส่งวันนี้ด้วย ที่แท้ก็หมายถึงพวกเขานั่นเอง!
แม่ร้องไห้สะอื้น “เย่น้อยลำบากมากเหลือเกิน ไม่ง่ายดายเลย!”
น้องสาวคนเล็กร้องเรียก “พี่!”
น้องสาวคนโตกับน้องสาวคนรองเองก็ตื่นเต้นจนลืมตัว!
เวลานี้ ท่าทางของผู้ชมทั้งหลายก็ไม่ต่างอะไรกันกับพวกเขา!
ตื่นตระหนก!
ตกตะลึง!
ช็อก!
ไม่อยากเชื่อ!
เป็นจางเย่!
ตัวจริงของโจ๊กเกอร์แม่งก็คือจางเย่นั่นเอง!
โจ๊กเกอร์หัวเราะ!
หัวเราะออกมาอย่างเต็มที่!
“สุขขนาดนี้”
“ชีวิตเปรมปรีดิ์ในห้องแก้วหลากสี”
เขาชี้ไปบนฟ้าพลางเปล่งเสียงร้องเพลงดังก้อง
“บอกกับโลกว่า!”
“อะไรคือแสงสว่างและความยิ่งใหญ่!”
เสียงยาวลากไป ผู้ชมทั้งห้องส่งต่างพากันลุกขึ้นยืน!
เสียงกู่ร้อง!
เสียงปรบมือ!
ท่วมท้นไปทั่วในพริบตา!
หลายคนร้องไห้!
หลายคนสั่นสะท้าน!
คนที่เป็นไข้สูงแทบล้มพับแต่ยังทนยืนหยัดร้องเพลงอยู่บนเวทีในรอบแรกนั้น—ก็คือจางเย่!
คนที่ร้องเพลง ‘หลักสากลนิยม’ ออกมาอย่างเกรี้ยวกราดเผชิญหน้ากับการกดดันของสมาคมโทรทัศน์—ก็คือจางเย่!
เวลานี้ บทเพลงมากมายของโจ๊กเกอร์ล้วนปรากฏขึ้นในสมองของผู้ชมอย่างไม่อาจควบคุม!
ฉันคือกุหลาบป่าแสนงาม น่าชิงชังสวรรค์อยุติธรรม!
ฉันอัปลักษณ์ แต่ฉันนุ่มนวลอ่อนโยน!
ลุกขึ้น เหล่าทาสผู้หนาวเย็นอดอยาก นี่คือศึกครั้งสุดท้าย!
ท้องฟ้าราตรี เธอมองแต่เพียงดาวที่สุดสุกใส!
จางเสียร้อง “เป็นจางน้อย!”
เสี่ยวตงอุทาน “สวรรค์!”
จางหย่วนฉีเป็นคนแรกที่เดาว่าโจ๊กเกอร์คือจางเย่ แต่เมื่อได้เห็นโจ๊กเกอร์ถอดหน้ากากออก เผยโฉมหน้าออกมาเข้าจริงๆ เธอก็ยังคงรู้สึกไม่คาดฝันอยู่ดี!
ส่วนต่งซานซานยิ่งกว่าช็อกไปนานแล้ว!
บนเวทีที่ยกสูงกลางอากาศนั้น!
โจ๊กเกอร์ชี้ตนเอง
“ฉันก็คือฉัน!”
“คือดอกไม้ไฟหลากสีสันพราวพร่าง!”
“ฟ้าทะเลกว้าง!”
“ก่อร่างฟองคลื่นที่สุดดุดัน!”
“ฉันชอบตัวฉัน!”
“กุหลาบป่านั้นจะผลิบานแย้มได้!”
“แม้นเป็นเวิ้งทรายอ้างว้าง!”
“จักชูช่อสล้างได้ดุจเดียวกัน!”
สั่นสะเทือน!
เพลงนี้เขย่าทั้งเวทีให้สะเทือนพลิกคว่ำแล้ว!
คนที่แต่งเพลงเหล่านี้ก็คือจางเย่!
เนื้อร้องทุกคำที่เขียนออกมาก็คือตัวเขา!
คนนับไม่ถ้วนในห้องส่งพากันชูแขนโบกสะบัด และกรีดร้องเพื่อจางเย่!
ผู้ชมทางหน้าจอมากมายต่างร่ำตะโกน บ้าคลั่งเพื่อจางเย่!
จางเย่หลับตาลง
กดเสียงร้องแผ่วลง
“แม้นเป็นเวิ้งทรายอ้างว้าง!”
“จักชูช่อสล้าง...ได้ดุจ...เดียวกัน!”
คนทั้งห้องส่งพลันยืนขึ้น!
ยืนพร้อมเพรียงราวกับเป็นพนักงานในเครื่องแบบห้างร้าน!
หานฉีปิดหน้าสะอื้น ไม่รู้แล้วว่าวันนี้เธอร้องไห้ไปกี่ครั้งต่อกี่ครั้ง ประทับใจเหลือเกิน เธอต้องเสน่ห์คนคนนี้เข้าอย่างรุนแรงจริงๆ! ไม่อาจถอนตัวได้!
หานฉีพลันชูมือตะโกนลั่น “จางเย่! จางเย่!”
พริบตา ทั้งห้องส่งก็ระเบิดเสียงตะโกนขานรับ!
ผู้ชมหญิงคนหนึ่งตะโกนทั้งดวงตาแดงเรื่อ “จางเย่!”
ผู้ชมชายคนหนึ่งคำรามก้อง “จางเย่!”
“จางเย่!”
“จางเย่!”
“จางเย่!”
“จางเย่!”
“จางเย่!”
ทั้งเวทีไม่อาจควบคุมแล้ว!
ทั้งเวทีเต็มไปด้วยความบ้าคลั่งดุเดือด!
นี่ คือค่ำคืนของโจ๊กเกอร์!
นี่ คือค่ำคืนของจางเย่!
 


[Go To Next Chapter]( ./181.md)