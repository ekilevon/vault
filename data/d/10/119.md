##บทที่ 1019 : ดอกไม้ต้องฝน…เหนือเทพ!
ในห้องอัด
การอัดรายการยังไม่เริ่ม ทีมงานยังคงทำการทดสอบอุปกรณ์กันอยู่
แต่ในหมู่ผู้ชมนั้น มีหลายคนเริ่มเครื่องร้อนแล้ว
“หลีอวี้!”
“หลีอวี้!”
“หลีอวี้!”
“หลีอวี้!”
มีคนตะโกนขึ้นมา!
สุดท้าย มีคนไม่น้อยร้องตามขึ้นมาด้วย!
น้องรองและน้องสามของจางเย่ต่างก็ลุกขึ้นร่ำร้องไปกับทุกคน ตัวนักร้องยังไม่ทันร้อง ยังไม่ขึ้นเวที ก็โด่งดังทะลุเพดานแล้ว ผู้ชมหลายคนไม่ใช่แฟนคลับของหลีอวี้ เมื่อเห็นสิ่งที่เกิดขึ้น ก็ได้รับผลกระทบไปด้วยจนเริ่มเข้าข้างเขาเช่นกัน เริ่มคิดว่าทานตะวันต้องเป็นแชมป์ของวันนี้แน่นอน ไม่คิดว่าจะมีใครสู้เขาได้แล้ว
“โด่งดังจริงๆ”
“แน่นอน นั่นน่ะหลีอวี้นะ!”
“ดูเหมือนว่าทั้งดอกไม้ต้องฝน โจ๊กเกอร์ ทั้งคนอื่นๆ จะกลายเป็นแค่ตัวประกอบซะแล้ว”
“นับว่าสมชื่ออดีตดาราระดับเอแล้ว!”
“ไม่เริ่มอีกเหรอ?”
“หลีอวี้จะร้องเพลงกวางตุ้งรึเปล่า?”
“ถ้าร้องเพลงกวางตุ้ง ไม่มีใครสู้เขาได้แน่นอนจริงๆ!”
จางเสีย เฉินกวง เหยาเจี้ยนไฉและพวกต่างนั่งประจำที่ของแขกรับเชิญแล้วซุบซิบกัน พวกเขารู้ว่าเกิดอะไรขึ้น เห็นว่าหลีอวี้ทำตัวขี้แพ้ขนาดไหน และต่างก็ไม่สบายใจกับวิธีการเล่นใต้โต๊ะที่โกงกันแบบนี้ ก่อเรื่องแบบนี้คนอื่นยังจะแข่งขันกันได้ยังไง? ใครจะแข่งชิงแชมป์กับคุณ? การแข่งนี้ยังจะมีประโยชน์อะไรอีก? จะเปลี่ยนเวทีนี้ให้เป็นการแสดงเดี่ยวส่วนตัวงั้นหรือ?
เหยาเจี้ยนไฉถาม “จับลำดับกันเสร็จแล้วเหรอ?”
จางเสีย “ดูเหมือนจะเป็นอย่างนั้น”
เฉินอี้ตงยิ้ม “คนแรกคือปวยเล้ง คนที่สองเป็นทานตะวัน”
เอมี่กล่าว “ไม่ใช่ล่ะมั้ง เห็นว่าดอกไม้ต้องฝนขอแลกที่กับปวยเล้ง เธอจะขึ้นเวทีเป็นคนแรก”
เฉินกวงตะลึง “หา?”
คนอื่นๆ ล้วนไม่ทราบเรื่องนี้เช่นกัน
จางเสียชะงัก “เกิดอะไรขึ้น?”
เอมี่กระแอม “ดูเหมือนดอกไม้ต้องฝนจะโกรธแล้วล่ะค่ะ!”
โกรธแล้ว?
เธอจงใจท้าทายทานตะวันงั้นหรือ?
นั่นสินะ หลีอวี้ทำตัวแบบนี้ ใครบ้างไม่โกรธ!
เฉินกวงฝืนยิ้ม
จางเสีย “เธอคิดจะหยุดไม่ให้ทานตะวันได้แชมป์ของสัปดาห์ที่สาม? คิดว่าจะโค่นเขาลงได้?”
หวังจุยซูถอนใจ “ต้องนับถือความกล้าของเธอ แต่ว่าดอกไม้ต้องฝนอยู่แค่ระดับเดียวกับทานตะวัน ถึงฉันจะชอบเธอ แต่ก็ไม่เห็นว่าเธอจะมีโอกาสมากนัก ในตอนนี้ใครจะเอาชนะทานตะวันได้? ดอกไม้ต้องฝนทำไม่ได้ โจ๊กเกอร์ก็ยิ่งทำไม่ได้” เขาหันไปหากล้องก่อนว่า “ตัดตรงนี้ออกด้วยนะครับ”
ทันใดนั้นเอง ต่งซานซานก็เดินขึ้นเวทีพร้อมรอยยิ้ม เธอคุยกับทีมงานรายการผ่านหูฟังเรียบร้อยแล้ว
เมื่อผู้ชมเห็นดังนั้น เสียงเชียร์ก็ดังยิ่งขึ้น!
“จะขึ้นมาแล้ว!”
“เริ่มแล้ว!”
“หลีอวี้!”
“หลีอวี้!”
ต่งซานซานพูดท่ามกลางเสียงเชียร์ “ยินดีต้อนรับทุกคนเข้าสู่รายการเดอะแมสก์ซิงเกอร์ สนับสนุนโดยเลี่ยงกั่วโกโก้” เธองอเข่าลงโพสต์ท่าให้กับผู้ชม “ฉันคือพิธีกรของคุณ ต่งซานซาน”
พร้อมกับเรตติ้งที่พุ่งสูงขึ้นจนเป็นรายการฮอตฮิต ต่งซานซานก็พลอยติดปีกโด่งดังขึ้นด้วยเช่นกัน แต่ทว่าวันนี้ไม่มีใครสนใจว่าต่งซานซานจะสวมเสื้อ ใสแว่น หรือทำผมทรงไหน สิ่งเดียวที่พวกเขาสนใจก็คือหน้ากากทานตะวันจะร้องเพลงอะไร และจะกลายแชมป์ในวันนี้อย่างไร!
ข้อความโฆษณาผ่านไปแล้ว
ต่งซานซานส่งมอบเวที “ขอเชิญนักร้องคนแรกในวันนี้ของเรา ดอกไม้ต้องฝน”
ดอกไม้ต้องฝนเดินขึ้นเวที
ผู้เข้าแข่งขันคนอื่นๆ ต่างมายืนอยู่ตรงทางเดินเข้าเวที
ปวยเล้ง “พี่สาวสู้ๆ นะคะ!”
ดอกไม้จีนในวันวาน “โค่นทานตะวันลงมาให้ได้!”
ไม้ใกล้ฝั่งกับโจ๊กเกอร์มองดูเงาหลังของดอกไม้ต้องฝนเงียบๆ
จางเสียรู้สึกว่าดอกไม้ต้องฝนในวันนี้เปลี่ยนไปเป็นคนละคน เต็มไปด้วยความคิดต่อสู้ ความโกรธเกรี้ยวที่กักเก็บเอาไว้ คล้ายจะระเบิดออกมาได้ทุกชั่วขณะ!
น่าดูชมจริงๆ!
อย่าแพ้เขานะ!
ผู้ชมยังคงปรบมือให้เธอ
“ดอกไม้ต้องฝน”
“ร้องเพลงเพราะนะ”
“แต่ว่าก็แค่หลบเสียงเก่งเท่านั้นล่ะ จะเปรียบกับหลีอวี้ของฉันได้ยังไง?”
“ก็จริง หลีอวี้เป็นนักร้องขั้นเทพของฝั่งฮ่องกงไต้หวันแล้ว!”
“ใช่ มีนักร้องในประเทศแค่ไม่กี่คนหรอกที่จะอยู่ในระดับหลีอวี้ แต่ฉันว่าคนพวกนั้นไม่เสียเวลามาเล่นในรายการเดอะแมสก์ซิงเกอร์หรอก”
จางเย่มองหาที่นั่งของพ่อกับแม่ในฝูงชน
พ่อสีหน้าเครียดขรึม
แม่กับน้องๆ กำลังตื่นเต้น ตะโกนร่ำร้อง เพียงแต่จางเย่อยู่ไกลเกินไปจนไม่ได้ยิน
แสงไฟพลันมืดลง
ห้องอัดก็สงบเงียบลงทันทีเช่นกัน
ทว่าไม่ใช่ทุกคนที่มีมารยาททางสังคม เด็กหญิงหลายคนกำลังโบกป้ายไฟ ตะโกนชื่อของหลีอวี้ขณะที่ดอกไม้ต้องฝนกำลังขึ้นเวที!
“พี่หลีอวี้!”
“ทานตะวันสู้ๆ!”
“รักคุณ หลีอวี้!”
ร้องจบพวกเธอก็หัวเราะคิกคัก
ผู้กำกับใหญ่อย่างหูเฟยถึงกับเครียด!
วงดนตรีได้แต่หยุดรออยู่นาน
ทีมรายการต้องตรงไปตักเตือนทันที!
ที่ปีกข้างหนึ่ง ผู้ช่วยของหลีอวี้กลับยิ้มน้อยๆ ไม่คิดว่าสิ่งที่ทำนั้นผิดอะไร ดูสิ! นี่แหละความนิยมของอาจารย์หลีอวี้! แค่ปรากฏตัว คนอื่นๆ จะเป็นใครก็ไม่มีประโยชน์!
จางเสียขมวดคิ้ว
เอมี่ได้แต่ส่ายหน้า
นี่มันสันดานแบบไหนกัน? พวกเธอยิ่งรู้สึกแย่กับหลีอวี้ขึ้นไปอีก!
ปวยเล้งโกรธเกรี้ยวขึ้นมา “ตกลงว่าพวกนี้มาก่อเรื่องกันใช่ไหม?”
ดอกไม้จีนในวันวาน “เป็นเพราะโพสต์ของหลีอวี้เมื่อวานนั่นแหละ!”
แต่จางเย่เห็นว่าดอกไม้ต้องฝนไม่ได้รับผลกระทบอะไรกับสิ่งก่อกวนเหล่านี้ เธอยืนอยู่กลางเวที หลับตาลง ทันใดก็ยกไมโครโฟนขึ้น! ทั้งๆ ที่ผู้ชมยังวุ่นวาย ห้องอัดยังไม่เงียบสนิท ไม่มีใครคิดว่าเธอจะเริ่มร้องด้วยปากเปล่า!
“เธอเคยเห็นดวงอาทิตย์ที่กำลังขึ้นหรือไม่?”
“ทั้งอุ่น ทั้งสบาย”
“เมื่อวันหนึ่งเธอเห็นคนร้องเพลงยามรุ่ง”
“ใช่แล้ว นั่นอาจเป็นฉันเอง”
ชั่วขณะนั้น ทุกคนในห้องอัดล้วนต้องเงียบสนิท!
จางเสียตะลึง!
เอมี่เกือบกระโดดผึงขึ้นมา!
หวังจุยซูตาแทบถลน
ปวยเล้ง ไม้ใกล้ฝั่ง ดอกไม้จีนในวันวาน ผู้เข้าแข่งขันที่ยืนชมอยู่ล้วนต้องตะลึง!
เสียงเพลงดังขึ้นแล้ว!
ดอกไม้ต้องฝนเปล่งเสียงดังกังวาน
“เธอเคยเห็นฟ้าสีฟ้านั้นหรือไม่?”
“ทั้งสดใสทั้งปลอดโปร่ง”
“เมื่อวันหนึ่งเธอเห็นคนหัวเราะบนฟ้ากว้าง”
“ใช่แล้ว นั่นอาจเป็นฉันเอง”
เสียงจริงๆ ของเธอ!
ดอกไม้ต้องฝนใช้เสียงจริงแล้ว!
แม้แต่ทานตะวันที่นั่งรออยู่ในห้องยังต้องตระหนกไปเล็กน้อย
เสียงที่ร้องออกมานี้ คล้ายกระบี่เล่มหนึ่ง แต่ละคำที่เปล่งออกมา ล้วนเสียงแทงเข้าไปในห้วงลึกที่สุดของหัวใจ กรีดลงไปทีละมีด เป็นน้ำเสียงที่พิเศษอย่างยิ่ง!
ทั้งยังทรงพลัง
เป็นพลังที่นักร้องหญิงส่วนใหญ่ไม่มี!
จางเสียเดาออกแล้วว่าเธอเป็นใคร!
เสียงแบบนี้ สไตล์แบบนี้ ในบรรดานักร้องหญิงของวงการเพลงตอนนี้ ไม่มีเหมือนเธออีกแล้ว!
เป็นเธอ!
ที่แท้เธอก็มาด้วยจริงๆ!
ทุกคนตกใจจนขนลุก เดิมทุกคนคิดว่าดอกไม้ต้องฝนเพียงแต่ร้องเพลงเสียงหลบเพราะเท่านั้น และคิดว่านั่นคือไม้ตายของเธอ แต่เมื่อเธอเปล่งเสียงที่แท้จริงออกมา หลายคนไม่ทันได้เตรียมใจด้วยซ้ำ!
เป็นไปได้ยังไง?
เสียงของเธอดียิ่งกว่าเสียงหลบที่เคยใช้อีก!
ที่แท้ดอกไม้ต้องฝนยังไม่เคยเอาจริงเลย!
เธอกำลังล้อเล่นเท่านั้น!
แม้แต่แฟนเพลงของหลีอวี้ที่ก่อเรื่องเมื่อครู่ ยังต้องตกใจเมื่อได้ยิน!
เสียงของดอกไม้ต้องฝนยิ่งร้องยิ่งไต่สูงขึ้นเรื่อยๆ!
“เธอเคยเห็นเมฆหมอกทะมึนนั้นหรือไม่?”
“ทั้งมืด ทั้งหดหู่”
“เมื่อวันหนึ่งเธอเห็นคนร่ำร้องอยู่ใต้เมฆทะมึนนั้น”
“ใช่แล้ว นั่นอาจเป็นฉันเอง”
ผู้ชมต่างอ้าปากค้าง
พ่อกับแม่จางเย่สูดลมหายใจหนาวเหน็บ
น้องสาวของจางเย่ทั้งสามปากอ้ากว้าง ลืมไปแล้วว่าจะพูดอะไร!
ร้ายกาจมาก!
เป็นการร้องที่ไร้เทียมทาน!
จางเย่หลับตา รู้สึกได้ว่าเขาขนลุกไปทั่วร่าง!
ปวยเล้งกับดอกไม้จีนในวันวานยังตะลึงไปแล้ว!
บนเวที ดอกไม้ต้องฝนไต่บันไดเสียงขึ้นไปอีกระดับ!
“เธอเคยเห็นยามตะวันตกดินหรือไม่?”
“ทั้งหม่นหมอง ทั้งเลือนไปอย่างรวดเร็ว”
“เมื่อวันหนึ่งเธอเห็นคนร้องขาดใจอยู่ใต้แสงตะวันลับ”
“ใช่แล้ว นั่นอาจเป็นฉันเอง”
“ไม่สิ นั่นต้องเป็นฉันแน่นอน!”
ทันใดเสียงก็ไต่ไปอีกระดับ!
“อ๊า!”
“โอ้อา!”
“อา!”
“อาโอ้!”
“เฮ อาอา!”
“โอ อาอา!”
โกรธแค้น!
ไม่ยินยอม!
สิ้นหวัง!
เสียงร้องของดอกไม้ต้องฝน ดึงอารมณ์เพลงไปถึงจุดสูงสุด!
เหล่าผู้ชมทั้งหลาย ล้วนรู้สึกว่าทั้งตัวนั้นเปียกชุ่มไปด้วยเหงื่อ!
ทั้งประทับใจ!
ทั้งอัศจรรย์ใจ!
ชั่วขณะนั้นเอง ทั้งห้องส่งระเบิดแล้ว!
หลายคนลุกขึ้นยืน!
หลายคนร้องตะโกน!
‘นี่คือฉัน’ ไม่ใช่เพลงที่มีชื่อโด่งดังนัก แต่กลับเบ่งบานเฉิดฉายเพราะเสียงร้องอันยอดเยี่ยมของดอกไม้ต้องฝน!
ไม่มีใครสู้ดอกไม้ต้องฝนในวันนี้ได้!
ด้วยเพลงเพลงนี้ นับว่าเธอเข้าสู่ระดับเหนือเทพไปแล้ว!


[Go To Next Chapter]( ./120.md)