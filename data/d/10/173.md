##บทที่ 1073 : โจ๊กเกอร์เสียสิทธิ์ชิงตำแหน่ง?
พวกชาวเน็ตรัวคอมเมนต์ไม่หยุด!
“ปวยเล้งตกรอบแล้ว!”
“ผลชัดเจนแล้ว!”
“โจ๊กเกอร์รอดฉิวเฉียดจริงๆ เกือบไปแล้วสิ!”
“นั่นสิ เขาน่ะเป็นคนดังที่สุดนะ ทำไมแค่รอบแรกก็เกือบตกรอบแล้วล่ะ? ไม่มีเหตุผลเลย!”
“เลี่ยวอี้ฉีตกรอบแล้วเหรอ?”
“เชี่ย ฉันชอบปวยเล้งอ่ะ!”
“วันนี้ปวยเล้งร้องดีมากเลยนะ!”
“ไม่ผิด ปวยเล้งน่ะร้องดีกว่าวันเวลาและราชาประหลาดแน่นอน! อย่างน้อยในรอบนี้ ปวยเล้งไม่ควรตกรอบเลย!”
"ใครใช้ให้พวกเขาไม่ยอมขอคะแนนกันล่ะ"
"นั่นสิ ดูเหมือนจะมีแต่ปวยเล้งกับโจ๊กเกอร์นี่แหละที่ไม่ยอมขอคะแนน!"
"เฮ้อ เดิมทีปวยเล้งเองก็ดังน้อยที่สุดในเวทีนี้อยู่แล้ว เธอก็ต้องแพ้ไปล่ะนะ การแข่งขันแบบนี้สุดท้ายก็พึ่งพาชื่อเสียงอยู่ดี น่าเสียดายแทนปวยเล้งจริงๆ!"
"เธอน่าจะยอมขอคะแนนนะ!"
"นั่นสิ เธอกับโจ๊กเกอร์คิดผิดแล้ว!"
ที่ห้องส่ง
ต่งซานซานประกาศผลออกมาแล้ว
เธอมองปวยเล้งที่นั่งอยู่แถวด้านหน้า "น่าเสียดายนะคะ เสียใจด้วยจริงๆ ที่อาจารย์เลี่ยวอี้ฉีต้องตกรอบไปก่อน สุดท้ายนี้ มีอะไรที่อยากพูดกับพวกเราหน่อยไหมคะ?"
ปวยเล้งลุกขึ้น ก้าวขึ้นเวที
ต่งซานซานส่งไมโครโฟนให้เธอ
ปวยเล้งฝืนยิ้ม "ขอบคุณทุกคนค่ะ มาถึงตรงนี้ เข้ามาถึงเวทีรอบไฟนอลได้ ความจริงฉันก็พอใจมากแล้ว จริงๆ นะคะ"
ตรงด้านล่างเวที
แฟนๆ ของปวยเล้งหลายคนลุกขึ้นยืน
"ปวยเล้ง!"
"เสี่ยวฉีสู้ๆ!"
"สู้ๆ เธอสุดยอด!"
"พวกเรารักเธอ!"
แฟนคลับบางส่วนร้องตะโกน!
ผู้เฒ่าบางคนถือป้ายไฟเขียนชื่อปวยเล้ง มือปาดเช็ดน้ำตา พยายามยกชูป้ายไฟขึ้นฟ้าสุดแรง!
เห็นดังนั้น ปวยเล้งก็ควบคุมอารมณ์ไม่อยู่ พูดด้วยนัยน์ตาแดงก่ำ “ขอบคุณ ขอบคุณค่ะทุกคน” เธอหยุดครู่หนึ่ง กัดริมฝีปากแล้วว่า “ขอโทษนะคะที่ไม่สามารถไปจนสุดทางได้” ในยามปกติปวยเล้งเป็นคนร่าเริง ช่างพูดจา แต่ทว่าบนเวทีนี้ เธอกลับไม่ได้ช่างพูดจาเหมือนเวลาส่วนตัว พอตัวเองตกรอบเธอก็ไม่ค่อยแน่ใจนักว่ากำลังรู้สึกยังไงอยู่ และไม่ได้คิดจะโทษว่าสิ่งใด
ได้ยินคำขอโทษของปวยเล้ง เหล่าแฟนคลับกลับยิ่งทนทานไม่ได้!
หลายคนถึงกับร้องไห้แล้ว ในใจรู้สึกเจ็บปวดอย่างมาก!
ปวยเล้งลงจากเวที
ผู้เข้าแข่งขันคนอื่นๆ ก็เดินไปหลังเวทีเพื่อเตรียมการแข่งในรอบถัดไป มีเพียงกุหลาบป่า เสี่ยวตง เฉินกวง เจี่ยงฮั่นเวยและดารารับเชิญคนอื่นๆ ที่ไม่ได้ตามไปด้วย เพราะการแข่งรอบต่อไปไม่เกี่ยวข้องกับพวกเขาแล้ว งานของพวกเขาในวันนี้ได้จบสิ้นลงแล้ว
ตรงข้างหลังเวที
โจ๊กเกอร์เดินเข้าอุโมงค์ไปโดยไม่พูดอะไร
ฟ่านเหวินลี่มองเขา "รอบแรก คุณควรจะเป็นอันดับหนึ่ง"
หลี่เสี่ยวเสียนก็เอ่ยขึ้น บัดนี้เธอไม่ได้สวมหน้ากากแล้ว "พวกเราเพิ่งจะพูดกันไปเองว่าถ้าจัดอันดับกันตามคุณภาพเพลงล่ะก็ อันดับหนึ่งต้องเป็นคุณแน่นอน"
ส่วนวันเวลากับราชาประหลาดไม่ได้หยุดคุยด้วย พวกเขากลับไปเปลี่ยนเสื้อผ้า มีช่างแต่งหน้ารอคอยอยู่แล้ว
โจ๊กเกอร์หันมองทั้งสองคน "ขอบคุณนะ"
ฟ่านเหวินลี่กล่าว "รอบสองคุณต้องไล่ตามทันแน่ๆ"
โจ๊กเกอร์เพียงยิ้ม ไม่พูดอะไร
พวกเขาทุกคนต่างแยกย้ายกันกลับห้องพัก
เมื่อเหลือเพียงโจ๊กเกอร์คนเดียว ขณะที่เขากำลังจะเปิดประตูเข้าไป พลันมีเสียงฝีเท้าดังมาจากด้านหลัง พอเหลียวกลับไปมองก็เห็นเป็นเลี่ยวอี้ฉีเดินตามมา
เลี่ยวอี้ฉี "อาจารย์โจ๊กเกอร์"
จางเย่มองเธอ "อาจารย์ปวยเล้ง มาหาผมเหรอครับ?"
เลี่ยวอี้ฉีถาม "ฉันร้องเพลงได้ไม่ดีเหรอ?"
จางเย่ส่ายหน้า "ไม่หรอก คุณร้องได้ดีมาก ถ้าให้ผมโหวต วันนี้ผมไม่โหวตให้ไม้ใกล้ฝั่ง ไม่โหวตให้ดอกไม้ต้องฝน ผมจะโหวตให้คุณ"
เลี่ยวอี้ฉี "จริงเหรอ?"
จางเย่ยืนยัน "ใช่"
เลี่ยวอี้ฉียิ้มฝืนๆ "อย่างนั้นทำไมคะแนนโหวตของพวกเราถึงน้อยขนาดนั้นละคะ?"
จางเย่ไม่ตอบเธอ ทั้งไม่ทราบจะตอบอย่างไร
"ฉันไม่ยอม" เลี่ยวอี้ฉีพูดขึ้นทันใด "ฉันรับไม่ได้จริงๆ"
จางเย่รอให้เธอพูดต่อ
เลี่ยวอี้ฉีถอนหายใจ "ฉันไม่มีโอกาสจะร้องเพลงบนเวทีนี้ต่ออีกแล้ว อาจารย์โจ๊กเกอร์ ฉันอยากขออะไรจากคุณอย่างหนึ่ง ต้องชนะให้ได้ ตกลงไหม?"
จางเย่ "เธอตกรอบไปแล้ว เหลืออีกห้าคน ตอนนี้ฉันมีคะแนนต่ำที่สุดนะ"
เลี่ยวอี้ฉีเงียบไปครู่หนึ่ง ก่อนเงยหน้าขึ้น "ฉันอยากรู้ว่าถ้าแค่ร้องเพลงอย่างเดียว เราไม่มีหวังเลยอย่างนั้นหรือ"
จางเย่ปลอบใจ "เธอยังเด็ก ต่อไปยังมีโอกาสอีกมาก"
เลี่ยวอี้ฉี "แต่ตอนนี้ ความเชื่อของฉันเริ่มสั่นคลอนแล้ว"
จางเย่เข้าใจ เขาทราบว่าปวยเล้งรู้สึกอย่างไร เขาเองก็โกรธที่เธอตกรอบไป เขารู้สึกถึงความอยุติธรรม ทั้งไม่อยากจะเชื่อด้วย ถ้าไม่นับเพลงคู่ของเขากับกุหลาบป่า ปวยเล้งเป็นคนที่ร้องเพลงออกมาได้ดีที่สุด ถึงกับร้องได้ดีกว่าคู่สามีภรรยาเฉินกวงกับฟ่านเหวินลี่เสียอีก ดังนั้นเขาจึงไม่ทราบว่าเขาจะปลอบประโลมนักร้องรุ่นเยาว์คนนี้อย่างไรดี
หนึ่งวินาที
สองวินาที
จางเย่พลันพูดขึ้น "อย่าหวั่นไหว เชื่อมั่นในตัวเอง จงเชื่อว่าสิ่งที่เธอคิดนั้นถูกต้อง"
เลี่ยวอี้ฉีไม่ตอบ เธอทั้งงุนงง ทั้งสับสน
จางเย่มองเธอ "เรื่องที่เธอขอ ฉันรับปากว่าจะทำให้ได้"
พอได้ยินอย่างนั้น เลี่ยวอี้ฉีก็นิ่งตะลึง
จางเย่ยิ้มแล้วพูดว่า "เพราะงั้นถ้าฉันได้ตำแหน่งราชา ถ้าคืนนี้ฉันชนะ เธอต้องสัญญากับฉัน เธอต้องเชื่อว่าการเลือกที่จะร้องเพลงเพียงอย่างเดียวนั้นไม่ใช่เรื่องผิด โอเคไหม?"
ในที่สุดเลี่ยวอี้ฉีก็แววตาเป็นประกาย "ได้ค่ะ!"
จางเย่พยักหน้า "งั้นก็ตามนั้น"
จางเย่หมุนตัว เปิดประตูเข้าไปในห้องพัก
เหล่าช่างแต่งหน้าและสไตลิสต์กำลังคุยกันอยู่ข้างใน
ช่างแต่งหน้าหญิง "เฮ้อ โจ๊กเกอร์หมดโอกาสแล้ว"
ช่างแต่งหน้าชาย “ทั้งเขาทั้งปวยเล้งน่ะวางมาดเกินไป แค่เห็นก็รู้แล้วว่าเป็นเด็กใหม่ ยังไม่คุ้นชินกับกฎธรรมเนียมในวงการบันเทิง ต่อให้รายการจะบอกว่าเน้นที่ดนตรี แต่เรื่องแบบนี้ มีคนฟังเป็นจริงๆ กี่คนกัน? การแข่งขันตอนนี้ยังไงก็ต้องขึ้นกับการโหวต แค่ร้องเพลงอย่างเดียวจะได้คะแนนโหวตเยอะแค่ไหน? พวกเขาต้องหาวิธีอื่นมาช่วยดึงคะแนนสิ ดูวันเวลากับราชาประหลาดเป็นตัวอย่างก็ได้ บริษัทเอเจนซี่ต้องคิดกลยุทธ์ให้แน่ๆ ใช้ลูกเล่นนี้มาขอคะแนนจากแฟนคลับของผู้เข้าแข่งขันคนอื่นๆ”
สไตลิสต์ถอนหายใจ "ตำแหน่งแชมป์คราวนี้ ความจริงถือว่าเกินเอื้อมสำหรับโจ๊กเกอร์แล้วล่ะ"
ช่างแต่งหน้าหญิง "นั่นสิ คะแนนทิ้งห่างเกินไป ไล่ไม่ทันแล้ว"
"จริงๆ โจ๊กเกอร์เองก็ยังมีข้อได้เปรียบนะ"
"อ้อ?"
"ข้อได้เปรียบคือเขายังไม่ถอดหน้ากากไง ดังนั้นหลังแข่งรอบสองจบเขาก็ยังมีโอกาสถอดหน้ากากอีก แต่ถ้าเขายังยืนยันจะสวมหน้ากากต่อละก็ อย่างนั้นจึงถือว่าจบสิ้นแล้ว! ไม่มีทางได้สามอันดับแรกแน่นอน!"
คนทั้งหลายต่างพูดคุยกัน
จางเย่ปิดประตูเป็นเสียงกึก
ทุกคนจึงค่อยรู้สึกตัวว่าโจ๊กเกอร์กลับมาแล้ว ไม่รู้ว่าอีกฝ่ายได้ยินสิ่งที่พวกเขาคุยกันหรือไม่
"เอ่อ"
"อาจารย์โจ๊กเกอร์คะ"
"มาๆ แต่งหน้าค่ะ"
จางเย่รับคำ ไม่ได้พูดอะไร เพียงนั่งลงตรงหน้าโต๊ะแต่งหน้า!
ชั่วขณะนั้น จางเย่พร้อมสำหรับศึกนี้แล้ว เขาไม่เชื่อว่าคืนนี้ เขาจะยินยอมให้ชื่อเสียงมีอำนาจเหนือบทเพลงเช่นนี้อีกต่อไป!
 
 
 


[Go To Next Chapter]( ./174.md)