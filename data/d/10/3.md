##บทที่ 903: แม้แต่คนแหกคอกก็เป็นดาราระดับ A ได้?
ที่บ้านของฮาฉีฉี
เพิ่งตื่นนอน เธอก็ได้รับโทรศัพท์จากเสี่ยวหวังแล้ว พอรับสายก็ได้ยินเสียงเสี่ยวหวังตะโกนเอะอะ
เสี่ยวหวัง "อ๊ายๆๆๆๆ!"
ฮาฉีฉีหมดคำพูด "มีคนเหยียบเท้าหรือไง?"
"ผู้กำกับฮา! ผู้กำกับจางได้ขึ้นระดับเอแล้วค่ะ!"
"ระดับเออะไร?" ฮาฉีฉีงุนงง
"ระดับเอไง! ก็คือระดับเออ่ะ!" เสี่ยวหวังตอบเสียงดัง
ฮาฉีฉีเพิ่งจะมีปฏิกิริยา เอ่ยอย่างงุนงงว่า "เธอจะบอกว่า ผู้กำกับจางได้เลื่อนชั้นขึ้นไปเป็นดาราระดับเอแล้วงั้นเหรอ?"
"ใช่แล้ว!" เสี่ยวหวังตื่นเต้นถึงขีดสุด "ยอดไปแล้ว! สุดยอดเกินไปแล้ว!"
ฮาฉีฉีพลันลุกขึ้นมานั่งบนเตียง พูดอย่างประหลาดใจ "เป็นไปได้ยังไงกัน? ก่อนหน้านี้ไม่ใช่ว่าเขาอยู่อันดับสี่ของระดับบีเหรอ? แล้วทำไมแค่พริบตาถึงขึ้นมาอยู่ระดับเอได้แล้วล่ะ?"
……
หนังสือพิมพ์ปักกิ่งไทม์
แผนกบรรณาธิการคอลัมน์วงการบันเทิง
เสียงตะโกน ‘เชี่ย’ ดังขึ้นทั่วออฟฟิศ!
"จางเย่...แม่งไประดับเอแล้ว!"
"หา?"
"อะไรนะ?"
"เป็นไปไม่ได้!"
"คำนวณผิดหรือเปล่า?"
"หมอนั่น? ระดับเอเนี่ยนะ? ทำไมถึงไปไวขนาดนี้!"
"เชี่ย ไหนขอฉันดูหน่อยสิ!"
"เจ้าคนตัวต่ำช้าไร้ยางอายนี่ สามารถขึ้นไประดับเอได้ด้วยงั้นเรอะ?"
……
คนของ CCTV ก็ทราบข่าวแล้วเช่นกัน!
สวีอี้เผิงงุนงง!
เฉินเหยี่ยก็มึน!
เจียงหยวนถึงกับไปไม่ถูก!
คนในทีมรายการคืนส่งปีต่างตกตะลึง!
"ไอ้จางเย่นั่น มันขึ้นมาอยู่ระดับเอแล้ว!"
"หา"
"นี่มัน..."
ทุกคนต่างไร้ถ้อยคำจะกล่าว!
หรือไม่ก็กำลังสาปแช่งอยู่ในใจ!
หมอนั่นแม่งเลื่อนชั้นขึ้นมาอยู่ระดับ A แล้ว? อย่างมันก็สามารถขึ้นมาระดับ A ได้ด้วย? นี่สวรรค์ยังมีเหตุผลอยู่อีกไหม? โลกใบนี้ยังมีกฎเกณฑ์อะไรเหลืออยู่บ้าง? นี่คือทำอะไรอยู่? ไอ้เรื่องไร้เหตุผลแบบนี้ตั้งแต่อดีตจนปัจจุบันถึงกับไม่เคยเกิดขึ้นมาก่อน ทุกวันนี้บรรดาดาราระดับ A ในวงการบันเทิงเหล่านั้น ถ้าไม่ใช่นักร้องก็เป็นนักแสดง พิธีกรในวงการบันเทิงต่างก็ทำงานด้านนี้บ้างทั้งนั้น ทว่าไอ้จางเย่นั่นไม่ยอมเป็นพิธีกรดีๆ แต่ดันวิ่งไปเป็นผู้กำกับการแสดง ไปสอนคณิตศาสตร์ ไปเป็นศาสตราจารย์มหาวิทยาลัย แล้วก็ขับเครื่องบิน เขียนภาพลายมือ เขียนหนังสือ เขียนกลอน เป็นศิลปินเซี่ยงเซิง แต่พวกเรื่องธรรมดาทั่วที่คนอื่นเขาทำ มันแม่งไม่เคยแตะเลยแม้แต่นิดเดียว!
แบบนี้แม่งก็ได้เหรอ?
แบบนี้แม่งก็ขึ้นเป็นระดับ A ได้จริงๆ น่ะเหรอ??
……
สื่อต่างๆ ตกอยู่ในความปั่นป่วน!
วงการบันเทิงก็ปั่นป่วนไปหมด!
ผู้ชมทั้งหลายเองก็อยู่ไม่เป็นสุขด้วยเหมือนกัน!
พอเห็นทำเนียบอันดับ ปฏิกิริยาแรกของทุกคนก็คือ นี่มันเหลือเชื่อเกินไปแล้ว!
ความจริงแล้ว จางเย่เองก็ยังรู้สึกว่านี่มันไม่ใช่มั้ง? ชนิดที่เปรียบกับความช็อกของบรรดาสื่อ ชาวเน็ต หรือเพื่อนร่วมงาน ยังกล่าวได้ว่าตัวเขายังตกใจมากกว่า! นี่เขาได้อยู่ระดับ A แล้วจริงๆ? เป้าหมายที่พากเพียรตั้งมั่นมาเนิ่นนาน ในที่สุดก็ประสบความสำเร็จแล้ว? ขณะนี้ไม่ว่าจะความรู้สึกอะไรจางเย่ล้วนไม่มีเลยสักนิดเดียว เอาแต่ยืนนิ่งตรงนั้นอยู่ค่อนวัน เพราะตัวเขาเองก็ยังไม่อยากจะเชื่อ!
แม่ยิ้มกว้าง "ลูกชาย! ลูกได้อยู่ระดับเอแล้วจริงๆ! ถึงแม้ว่าจะอยู่อันดับสุดท้ายก็เถอะนะ!"
พ่อเองก็ยังตกตะลึงอยู่
เฉินเฉินเดินออกมา "จางเย่ อยากให้ฉันเหยียบเท้านายไหม?" และพอพูดจบก็เหยียบเท้าเขาไป หนึ่งทีจริงๆ
"เหยียบฉันทำไม?" จางเย่มองเธออย่างหมดคำจะพูด
เฉินเฉินกระซิบตอบว่า "ก็นายจะได้รู้ไงว่านี่ไม่ใช่ความฝัน"
เพ้ย!
ยัยเด็กเถื่อนนี่!
จางเย่ทั้งฉิวทั้งขัน "งั้นฉันก็ขอบคุณเธอแล้วกัน"
เฉินเฉินร้องอืม "ไม่ต้องเกรงใจ"
ทันใดนั้นเสียงโทรศัพท์ก็ร้องดังระงมขึ้นราวกับจะพลิกฟ้า!
โทรศัพท์ของแม่ดังขึ้นก่อน แล้วก็เป็นเสียงเรียกเข้าโทรศัพท์อันคึกคักของจางเย่ จากนั้นก็เป็นโทรศัพท์ของเฉินเฉิน แทบจะในเวลาเดียวกัน โทรศัพท์ที่ห้องนั่งเล่นก็แผดดังขึ้น!
ทุกที่เต็มไปด้วยเสียงโทรศัพท์!
แม่กดรับสาย แย้มยิ้มเต็มหน้า "ว่าไง...โอ้...เหมิงเหมิงเองเหรอ ใช่ๆๆ พี่ชายของเธอได้อยู่ระดับเอแล้ว พวกเราเองก็เพิ่งรู้นี่ล่ะ...ใช่แล้วล่ะ ใช่จ้ะ...ขอบคุณนะ...พี่ชายของเธอกำลังยุ่งกับการรับโทรศัพท์น่ะ ไว้ครั้งหน้าค่อยให้เขาคุยกับเธอนะ...แล้วนี่แม่ของเธออยู่ไหม...อยู่เหรอ...เรียกคุณแม่มาคุยสายหน่อยสิ..."
พ่อเป็นคนรับโทรศัพท์ที่ห้องนั่งเล่น เป็นเพื่อนบ้านเก่าแก่ที่โทรเข้ามา "ฮัลโหล? พี่หลิวเหรอ...ใช่ครับ...ระดับเอแล้ว...ขอบคุณๆๆ เช่นกันครับ เช่นกัน...ผมขอเป็นตัวแทนจางน้อยในการขอบคุณพี่นะครับ...ได้ครับ ได้ ถ้ามีเวลาว่างก็มาเยี่ยมหาที่บ้านได้!"
เฉินเฉินก็กำลังคุยโทรศัพท์กับเพื่อนเช่นกัน "ฮัลโหล? ใครอ่ะ? อ้อ…แม่ม่ายดำเองเหรอ"
ทุกคนต่างชุลมุนวุ่นวายกันไปหมด
จางเย่เดินหลบออกมาจากพวกเขา กลับเข้าไปรับสายของตนในห้องนอน
สายแรกที่โทรมาเป็นต่งซานซาน
พอกดรับ ต่งซานซานก็ชิงพูดขึ้นว่า "นี่ความจริงใช่ไหมเนี่ย?"
จางเย่หัวเราะฮ่าๆ "คงงั้นนะ ดูเหมือนจะเป็นความจริงล่ะ!"
ต่งซานซานพูด "เมื่อคืนฉันเห็นแล้วว่าอันดับความนิยมของนายถูกประเมินว่าต้องรอตัดสินใจ ก็พอจะรู้แล้วล่ะว่านายต้องได้เลื่อนอันดับแน่ ฉันยังส่งข้อความมาแสดงความยินดีกับนายอยู่เลย แต่ใครจะไปคิดว่านายจะพุ่งพรวดขึ้นมาขนาดนี้? ไม่ใช่ว่าต้องเลื่อนขึ้นมาแค่ไม่กี่อันดับหรือไง แต่นี่ดันข้ามไปเป็นศิลปินระดับเอแล้วซะงั้น?"
จางเย่ยิ้ม "เธอก็พอกันน่า กลายเป็นซูเปอร์สตาร์ระดับ C แล้วนี่!"
"นั่นจะไปเทียบกับนายได้ยังไงกันละยะ" ต่งซานซานหัวเราะคิกคิก "พวกเรานักศึกษาจากมหาวิทยาลัยการสื่อสารกระจายเสียงนครหลวง กี่ปีแล้วที่ไม่มีคนขึ้นไปอยู่ทำเนียบดาราระดับเอ? สามปี? หรือว่าห้าปี? ใครจะไปคิดว่านายจะเป็นคนทำได้สำเร็จ!"
มหาวิทยาลัยการสื่อสารกระจายเสียงนครหลวง ขึ้นชื่อในความเป็นเลิศด้านพิธีกรกระจายเสียง ถ้าพูดถึงคณะนี้พวกเขาถือเป็นที่หนึ่งของประเทศ ไม่มีคู่แข่งที่ไหนเทียบได้ แต่ก็เพราะเป็นเช่นนี้ นักศึกษาที่เรียนจบออกมาจึงมีความยากลำบากในการปีนป่ายสูงมาก เพราะว่าคนสายพิธีกรมักไปได้ไม่ค่อยดีนักในวงการบันเทิง ถือว่าไม่ใช่ศิลปินที่สลักสำคัญ ยิ่งไปกว่านั้นยังมีนักร้องเอย ผู้กำกับการแสดงเอย นักแสดงเอย มหาวิทยาลัยการสื่อสารย่อมไม่มีทางเทียบชั้นกับวิทยาลัยดนตรีกลาง วิทยาลัยการแสดงปักกิ่ง หรือวิทยาลัยการละครเซี่ยงไฮ้ได้ แต่วันนี้หลังจากผ่านความเงียบเหงามาหลายปี ในที่สุดมหาวิทยาลัยการสื่อสาร ก็ปรากฏดาราระดับ A ขึ้นมาคนหนึ่งแล้ว เรื่องราวที่คาดไม่ถึงนี้กระตุ้นเหล่านักศึกษาของสถาบันจนเลือดร้อนระอุ!
พอวางสายของต่งซานซานก็มีเพื่อนอีกนับไม่ถ้วนโทรมา
อาจารย์ซู อาจารย์ของเขาที่มหาวิทยาลัยตื่นเต้นอย่างมาก
"จางน้อยยอดเยี่ยมจริงๆ! เธอยอดเยี่ยมมาก!"
"ทั้งหมดเป็นเพราะอาจารย์ซูสั่งสอนมาดีครับ!"
"เธอชมฉันน้อยๆ หน่อยเถอะ ดาราจอมวุ่นวายอย่างเธอน่ะ เป็นเพราะสถาบันกับอาจารย์ที่อบรมสั่งสอนมาที่ไหน? นี่มันเป็นเพราะเธอทำตัวเธอเองทั้งนั้น?"
"แหะๆ ผมฟังแล้วทำไมถึงรู้สึกเหมือนอาจารย์กำลังด่าผมเลย?"
"ฮ่าๆๆๆ เจ้าเด็กคนนี้นี่ ครั้งนี้เป็นหน้าเป็นตาให้มหา’ลัยเราแล้ว! ดีมาก! ดีมาก!"
"ขอบคุณครับอาจารย์ซู"
"เมื่อกี้นี้อธิการบดีหูเพิ่งติดต่อฉันมา แล้วก็ให้ฉันเป็นตัวแทนของมหา’ลัยแสดงความยินดีกับเธอ"
"โอ้ งั้นฝากขอบคุณอธิการบดีหูแทนผมด้วยนะครับ!"
ต่อจากนั้นไม่นาน ทางด้านม.เป่ยต้าเองก็โทรศัพท์มาเช่นกัน!
"ยินดีด้วยนะจางน้อย!"
"ขอบคุณครับคณบดีพาน!"
"พวกเราวงการนักคณิตศาสตร์ ตอนนี้ถึงกับมีดาราระดับเอแล้วหนึ่งคน! ฮ่าๆๆๆ"
"แหะๆ นับแบบนี้ได้ด้วยเหรอครับ?"
"ทำไมจะนับไม่ได้ล่ะ? นายไม่ใช่รองศาสตราจารย์ภาควิชาคณิตศาสตร์ของเป่ยต้าเหรอ?"
"...ใช่ครับ"
"งั้นก็ต้องนับว่าเกี่ยวข้องกับภาควิชาคณิตศาสตร์ของเป่ยต้าเราสิ!"
"เอ้อ โอเคครับ"
ต่อมาอีก โทรศัพท์ของหัวหน้าภาคฉางแห่งภาควิชาภาษาจีนม.เป่ยต้า และเลขานุการเจินก็เป็นแบบเดียวกัน
"จางน้อย ขอแสดงความยินดีด้วยนะ พวกเราคณะอาจารย์แห่งภาควิชาภาษาจีนเป่ยต้า ในที่สุดก็มีดาราระดับเอปรากฏตัวออกมาแล้ว! พอเธอกลับมาเยี่ยมเมื่อไหร่ ทุกคนจะเลี้ยงฉลองให้นะ!"
"ขอบคุณครับหัวหน้าภาคฉาง พอกลับไปแล้วผมจะเชิญไปทานข้าวนะครับ!"
"เธอพูดแล้วนะ!"
พอลองจินตนาการว่า ตอนที่ม.เป่ยต้าเปิดภาคเรียน ตรงประตูทางเข้าของภาควิชาภาษาจีนแขวนป้าย ‘ขอแสดงความยินดีกับรองศาสตราจารย์จางเย่ที่ได้เลื่อนขั้นเป็นดาราระดับA’ แล้วภาควิชาคณิตศาสตร์ฝั่งตรงข้ามก็แขวนป้าย ‘ขอแสดงความยินดีกับรองศาสตราจารย์จางเย่ที่ได้เลื่อนขั้นเป็นดาราระดับA’ เหมือนกันสิ! เหอะๆ หลังจากนั้นคงไม่ตีกันหรอกใช่ไหม?
โทรศัพท์ยังคงดังไม่หยุด!
เฉินกวงกับฟ่านเหวินลี่โทรมาแสดงความยินดี!
แล้วก็มีโทรศัพท์จากนักร้องจางเสีย
โทรศัพท์จากนักแสดงตลกฉือซิ่วฟาง
โทรศัพท์จากฉีไห่อิงที่ยังอยู่ในโรงพยาบาล
ห้าสาย!
สิบสาย!
ยี่สิบสาย!
สามสิบสาย!
ในที่สุด กระทั่งจางหย่วนฉียังโทรมาหาเขาสายหนึ่ง
แม้จะพูดกันแค่ไม่กี่ประโยค แต่กลับทำให้จางเย่รู้สึกดีมาก
เจ๊จาง "ก็ใช้ได้"
จางเย่ "ฮ่าๆ พอไหวน่า"
เจ๊จาง "เธอขึ้นมาเป็นระดับเอ พูดตามตรงแล้วฉันคาดไม่ถึงอย่างมากทีเดียว"
จางเย่ "ผมเองก็ไม่คาดคิดมาก่อนเหมือนกันครับ"
เจ๊จาง "ไม่ผิด แต่ว่ายังห่างจากสตาร์คิงระดับเอสอีกไกลนะ"
จางเย่ "เหอๆ รอถึงปีหน้าก็ไม่ต้องกลัวจะไม่มีใครไล่ตามคุณแล้ว"
เจ๊จาง "ดี ฉันจะรอ"
ข่าวที่จางเย่ได้เลื่อนขึ้นมาเป็นดาราระดับ A สร้างความประหลาดใจให้กับคนมากมาย แล้วก็ยังกระตุ้นเตือนคนอีกมากด้วย!
ไม่นานก่อนหน้านี้ จางเย่ยังเป็นเพียงนักศึกษาจบใหม่ที่แม้แต่งานก็ยังหาไม่ได้ ก้าวผ่านเส้นทางที่ยากลำบากมามาก เคยต่อว่าหัวหน้า เคยมีเรื่องทะเลาะเบาะแว้ง เคยทำรายการ เคยขับเครื่องบิน เคยเป็นนักคณิตศาสตร์ เคยเล่นเซี่ยงเซิง ตบตีกับวงการกีฬา ตลอดทางก้าวเดินมาล้วนยากเย็นแสนเข็ญ ทั้งหมดสามารถเขียนเป็นไซอิ๋วได้สามเล่ม เพิ่มบุปผาในกุณฑีทองไปได้อีกเล่ม! แต่วันนี้ ในที่สุดเขาก็ได้ก้าวขึ้นมาเป็นดาราระดับ A แล้ว แน่นอนว่านี่คือความพยายามตลอดสองปีของเขา เขาเลือกจะเดินบนเส้นทางที่ยากลำบากนี้ด้วยตัวเอง และเขาก็จะก้าวไปข้างหน้าอย่างยากลำบากต่อไป!
หลังจากรับโทรศัพท์ทั้งหมดเสร็จแล้ว จางเย่ก็ระบายลมหายใจยาว ในที่สุดก็มีเวลาว่างโทรหาอู๋เจ๋อชิง "คุณอู๋ ผมอยู่ระดับเอแล้วนะ"
คุณอู๋ที่ปลายสายแย้มรอยยิ้มขึ้นมาแวบหนึ่ง "ฉันเห็นแล้วค่ะ"
จางเย่หัวเราะ "ไม่อ้อมค้อมแล้ว ผมอยากจะมาขอบคุณคุณ ตอนแรกเริ่มผมยังจำได้ชัดเจน ตอนนั้นไม่มีใครมองผมเลยสักคน มีหลายคนคิดว่าผมไปถึงระดับบีก็คือที่สุดแล้ว ก็ถึงจุดจบแล้ว ไม่มีโอกาสจะได้ขยับขึ้นไปอีกขั้นแล้ว แต่ว่าเป็นคุณที่สนับสนุนผม ให้ผมพยายามต่อไป ตอนนี้ลูกพี่คนนี้ก็ยังพยายามอยู่ครับ หลังจากนี้ผมก็จะยังคงมุ่งไปข้างหน้า เบื้องหน้ายังมีระดับเอส แล้วก็เวทีอินเตอร์อยู่ ผมไม่สามารถหยุดเพียงแค่นี้ได้!"
คุณอู๋หัวเราะก่อนเอ่ยว่า "ถ้าอย่างนั้นก็จงอย่าหยุด ฉันเองก็กำลังตั้งใจจับตามองเธออยู่ ว่าท้ายที่สุดแล้วเธอจะเดินไปได้ถึงขั้นไหนกัน"
จางเย่ส่งเสียงหัวเราะฮ่าๆ "ขอแค่มีคุณอยู่เคียงข้าง ต่อให้เป็นบนสวรรค์ชั้นฟ้าผมก็กล้าบุกขึ้นไป!"




[Go To Next Chapter]( ./4.md)