##บทที่ 969 : ขอให้ท้องฟ้านี้ สดใสขึ้นอีกนิดเถอะ
คลิปหนึ่งปรากฏขึ้นในอินเตอร์เน็ตแบบไม่มีปี่มีขลุ่ย
มีบ้างใช้ชื่อว่า "การสืบสวนเรื่องฝุ่นมลพิษของจางเย่"
มีบ้างใช้ชื่อว่า "สารคดีใหม่ของช่องสิบสี่"
ยังมีบ้างใช้ชื่อว่า "ฝุ่นมลพิษ ที่จริงคืออะไรกันแน่"
ปล่อยออกมาแบบนี้
หลายคนยังไม่ทันได้ตั้งตัวเลยแม้แต่น้อย!
"หือ?"
"สารคดี?"
"ไหนว่าโดนระงับการออกอากาศ?"
"นั่นสิ ไหนว่า CCTV ไม่ยอมให้ออกอากาศไง?"
"เกิดอะไรขึ้นน่ะ?"
"ไหนว่าวันนี้เป็นการแถลงข่าวเรื่องการระงับการออกอากาศไง? สารคดีนี่มาจากไหนน่ะ? ข่าวปลอมเหรอ? พาดหัวหลอกคน? คลิกเบทรึเปล่าน่ะ?"
หลายคนไม่เชื่อ ข่าวปลอมมีมากเกินไปแล้ว
แต่ว่าหลายคนกลับอดกดเข้าไปไม่ได้ แค่นิดเดียว พวกเขาก็ต้องตะลึง!
"เชี่ย!"
"ดูเร็ว ดูเร็ว!"
"ดูอะไร?"
"ของจริง! นี่ นี่สารคดีใหม่ของจางเย่จริงๆ!"
"เป็นไปได้ไง ทีวีไม่ออกอากาศนี่!"
"ไปดูเอง! ไม่ใช่รายการทีวี แต่เป็นการทำสารคดีสดๆ ในการแถลงข่าว! สวรรค์! อาจารย์จางโคตรเทพ!"
"หา!"
"อะไรนะ?"
"มาดูเร็ว!"
ฝูงชนกลุ่มแรก มากันเช่นนี้เอง!
เมื่อดูสารคดีความยาวหนึ่งชั่วโมงเศษจบลง ทุกคนต่างก็บ้าคลั่งแล้ว ไม่เว้นแม้แต่คนเดียว พวกเขาไม่อยากจะเชื่อ ใบหน้านั้นเต็มไปด้วยความตื่นตระหนก!
"เป็นไปได้ไง!"
"นี่ นี่คือฝุ่นมลพิษ? นี่คือศัตรูที่เราเผชิญอยู่ทุกวัน?"
"ตะลึง ตะลึงเกินไปแล้ว!"
"นี่ นี่..."
"แชร์! เร็ว!"
"ใช่ ต้องให้ทุกคนได้รู้!"
"เหล่าเหอ มาเร็ว รีบดู!"
"เหล่าหวัง อย่าเอาแต่เล่นเกม มาดูนี่!"
"บัดซบ ไอ้บริษัทที่ปล่อยมลพิษพวกนี้ มันจะไม่รับผิดชอบกันเกินไปแล้ว!"
"ที่แท้เพราะอย่างนี้ถึงไม่ยอมให้ออกอากาศ? เชี่ย! เชี่ย! เชี่ย!"
"ย้ายข้าง!"
"ใช่ ย้ายไปเข้าข้างอาจารย์จาง!"
ชั่วขณะนั้นเอง อินเตอร์เน็ตก็เดือดพล่าน!
สารคดีชิ้นนี้เป็นเช่นสายฟ้าฟาดลงมาเส้นหนึ่ง ระเบิดทั้งอินเตอร์เน็ต!
เวยป๋อ
"เกิดอะไรขึ้น?"
"เกิดเรื่องอะไร?"
"สารคดีไหน?"
"ทำไมถึงได้ตื่นเต้นกันนัก? เป็นอะไรน่ะ?"
"ฉันดูหน่อยซิ"
บนเว็บบอร์ด
"คลิปอะไร? ทำไมถึงมาแปะกันมั่วหมดน่ะ?"
"สารคดี? เอามาลงทำไม? นี่บอร์ดหุ้นนะ"
"เชี่ย! สารคดีนี่..."
"สวรรค์! จริงหรือเนี่ย?"
"นี่คือฝุ่นมลพิษ? เชี่ยปู่มันสิ!"
"พวกเราแม่งโดนปิดตากันมาตลอดเหรอวะ!"
"แม่ง! ฉันอยากด่า! ฉันอยากด่าแม่ง!"
บนเทียปา
"ทำไมถึงไม่ยอมบอกพวกเรา?"
"ทำไมก่อนนี้ไม่ยอมบอก?"
"ถ้ารู้ก่อน ฉันจะใส่ผ้าปิดปาก!"
"เมียฉันเพิ่งตายไปเพราะมะเร็งปอดปีที่แล้ว! เหี้ยเอ๊ย!"
กองถ่ายหนึ่ง
ฟางเว่ยหงโทรมาทันที "เจ๊จาง"
จางหย่วนฉียิ้ม "อะไรเหรอ?"
ฟางเว่ยหงพูดจริงจัง "มีคลิปหนึ่งที่คุณควรจะดูให้ได้"
จางหย่วนฉี "หืม?"
บ้านของเหล่าเฉิน
เฉินกวงสีหน้าตกตะลึง "นี่..."
ฟ่านเหวินลี่เองก็หน้าซีดลงเล็กน้อย "นี่คือฝุ่นมลพิษ?"
เฉินกวง "มาถึง มาถึงขั้นนี้แล้วเหรอเนี่ย?"
นักร้องจางเสีย ชมคลิปนี้ที่บ้านไปสองรอบ เงียบไม่ว่าอะไร
สถานีโทรทัศน์นครหลวง
ต่งซานซานตะลึง
หูเฟยเครียด
โหวเกอเสียวหลวี่และคนอื่นๆ ก็โกรธเคือง!
บ้านของเหยาเจี้ยนไฉ
ภรรยาของเหยาเจี้ยนไฉสูดลมหายใจเย็นเยียบ "ทำไมเรื่องใหญ่ขนาดนี้ ถึงไม่มีใครบอกพวกเรา ทำไม?"
เหยาเจี้ยนไฉฝืนยิ้ม "เสี่ยวจางก่อเรื่องใหญ่แล้วคราวนี้"
เหยามี่ "เรื่องใหญ่อะไรกัน? อาจารย์จางแค่บอกความจริงต่อสาธารณชนเอง!"
เหยาเจี้ยนไฉ "ความจริงแบบนี้ไม่ใช่ไม่มีใครสืบสวน ไม่ใช่ไม่มีใครรู้ แต่ทำไมเขาต้องเอามาออกอากาศ? เด็กคนนี้โง่จริงๆ!"
ภรรยาของเขาไม่เห็นด้วย "ใช่ โง่ ในวงการนี้ ไม่มีใครโง่ยิ่งกว่าเขาแล้วล่ะ ตอนที่ลีอันซูทำร้ายแฟนคลับหลังรายการคืนส่งปี ไม่มีใครสนใจ แต่จางเย่สน! หวังสุ่ยซินแห่งสถานีโทรทัศน์นครหลงฆ่าคุณพ่อเว่ยเมื่อตอนนั้น กลับไม่มีใครสนใจ แต่จางเย่สน! กลุ่มเยี่ยมชมงานจากญี่ปุ่นวางอำนาจ ไม่มีใครสนใจ แต่จางเย่สน! เขาไม่ได้ประโยชน์อะไร คนยังมาด่าเขา! ตั้งแต่ก่อนปีกลาย ปีก่อน จนปีนี้ เธอกลับบอกว่าเขาโง่? ฉันยอมรับ! เขาเป็นดาราที่ไม่มีหัวคิดที่สุดในวงการบันเทิง แต่ว่าเขาคือดาราที่ฉันเคารพที่สุดเหมือนกัน! เธอคิดว่าเป็นเพราะอะไรล่ะ?"
ยอดคลิกของคลิปนี้พุ่งทะยาน!
รีเฟรชครั้งแรกก็ขึ้นมาหลักล้าน กดอีกรอบ ขึ้นมาอีกล้านกว่า!
เว็บไซต์วิดีโอพอร์ทัลสองเว็บระเบิดไปแล้ว ทั้งเครือข่ายเป็นอัมพาต!
นี่คือการล่มที่ไม่เคยเกิดขึ้นมาก่อน ไม่มีสารคดีใดสร้างความตื่นตระหนกครั้งใหญ่ และสร้างผลกระทบภายในเวลาแค่ชั่วโมงเดียวหลังถ่ายทอด! อย่าว่าแต่ในวงการสารคดี แม้แต่หนัง เพลง หรือวิดีโอ ล้วนไม่เคยบ้าคลั่งเช่นนี้มาก่อน!
CCTV เดือด!
วงการบันเทิงช็อก!
ทั่วประเทศ เพียงเพราะสารคดีนี้ ถึงกับพลิกฟ้าคว่ำดิน!
สิ้นหวัง!
แตกตื่น!
โกรธแค้น!
บ้าคลั่ง!
อารมณ์ความรู้สึกทุกชนิดแผ่ออกมาอย่างรวดเร็ว!
@กระทรวงสาธารณสุข ทำไมไม่มีคนสนใจเรื่องมลพิษ? ทำไม?"
"บริษัทผลิตเหล็กผิดกฏหมาย ออกมาเดี๋ยวนี้นะ!"
"ใช่ วันนี้พวกเอ็งต้องรับผิดชอบ!"
"ใครเป็นคนอนุมัติให้รถสิบล้อที่ไม่ได้มาตรฐานออกมาวิ่ง?"
"ขอถามหน่วยงานที่เกี่ยวข้อง! ทำไมพวกเราต้องแบกรับภาระจากพวกที่ไม่รับผิดชอบพวกนั้นด้วย? พวกนายทำเงินจากสุขภาพของเรางั้นเรอะ? อาศัยอะไร? อาจารย์จางพูดถูกต้อง กลิ่นในอากาศนั้นคืออะไร? ไม่ใช่กลิ่นมลพิษ แต่เป็นกลิ่นเงินของมารดามัน!"
ประชาชนล้วนแตกตื่น!
ความโกรธแค้นชนิดหนึ่งระเบิดออกมาหลังถูกคดโกงและปิดบัง!
"ผ้าปิดปากซื้อที่ไหน?"
"ในเน็ตมี"
"อย่าลืมซื้อแบบที่อาจารย์จางย้ำในรายการล่ะ ผ้าปิดปากธรรมดา จะกี่ชั้นก็ไม่ค่อยได้ประโยชน์เท่าไหร่!"
"บ้านฉันมีโรงงานเหล็กเอกชนอยู่ใกล้ๆ จะรายงานยังไง?"
"อาจารย์จางบอกแล้วไม่ใช่เหรอ! เรียกตำรวจกับหน่วยสิ่งแวดล้อม!"
"ใช่ แจ้งเลย!"
"หนึ่งคนไม่พอ? สิบคนพอไหม? สิบคนไม่พอ? หมื่นคนพอไหม? เชี่ย ฉันไม่เชื่อว่าคนรายงานไปเยอะขนาดนี้จะไม่มีใครสนใจ!"
"ร่วมมือกันเถอะ!"
"บัดซบ! เช็ดแม่มัน!"
"โรงงานก่อมลพิษ? เช็ดแม่มัน!"
ทว่าขณะนั้นเอง ก็เกิดเหตุที่ทุกคนไม่คาดฝัน!
"หือ เปิดไม่ติด?"
"ทำไมเปิดไม่ติด?"
"คลิปที่เว็บเตี๋ยนหว่างเปิดไม่ติด!"
"เชี่ย หน้าเว็บของสถานีโทรทัศน์เทียนจินก็เปิดไม่ติด!"
"โดนลบแล้ว!"
"ทางฉันก็เหมือนกัน โดนปลดลงแล้ว!"
"เกิดอะไรขึ้น?"
"เชี่ย!"
"มีคนลงมือ!"
"การสืบสวนเรื่องฝุ่นมลพิษของจางเย่โดนปลด!"
หลังเกิดเรื่องได้สองชั่วโมง คลิปถูกลบและปิดการเข้าถึงเป็นบริเวณกว้าง สื่อบางแห่งถึงกับโดนลบข่าวที่นำเสนอเรื่องสารคดีชุดนี้ด้วย!
ประชาชนเคืองแค้น!
คนของช่องสิบสี่ก็แทบระเบิดออกมาแล้ว!
ฮาฉีฉีตบโต๊ะผาง "เร็วขนาดนี้เชียว!"
"เพิ่งจะสองชั่วโมงเองนะ!" จางจั่วกล่าว
เสี่ยวหวัง "รังแกกันเกินไปแล้ว!"
จางเย่กลับไม่รู้สึกเกินความคาดหมาย เขายิ้มแล้วว่า "เราก็คาดกันแล้วไม่ใช่เหรอ? มีอะไรน่าตกใจกัน"
ถงฟู่แย้ง "แต่ว่า ประชาชนที่สมควรได้ดูกลับยังไม่ได้ดู!"
……
ที่ SARFT
ห้องทำงานของอู๋เจ๋อชิง
ไป๋ลี่วิ่งเข้ามากระหืดกระหอบ "รองฯ อู๋คะ เกิดเรื่องขึ้นจริงๆ ด้วย! ในงานแถลงข่าวของ CCTV จางเย่เขา..."
"ฉันรู้แล้ว" อู๋เจ๋อชิงตอบอย่างอ่อนโยน
ไป๋ลี่จึงเพิ่งทราบ เหตุใดอู๋เจ๋อชิงจึงทิ้งแม้แต่งานประชุมสำคัญในเซี่ยงไฮ้ ยอมกลับมานั่งแท่นล่วงหน้าที่ออฟฟิศหนึ่งวัน เธอเพิ่งทราบ เมื่อเช้าที่อู๋เจ๋อชิงบอกว่าวันนี้ถ้าเกิดเรื่องอะไรขึ้นมาให้แจ้งเธอ! จางเย่อีกแล้ว! ที่แท้เป็นจางเย่อีกแล้ว!
ทำไม?
รองฯ อู๋กับจางเย่มีความสัมพันธ์แบบไหนกันแน่?
ไป๋ลี่ไม่ถาม ทั้งไม่กล้าถาม "ตอนนี้คลิปสารคดีถูกลบหมดแล้วค่ะ!"
"ใครสั่ง?" อู๋เจ๋อชิงจ้องเธอเขม็ง
ไป๋ลี่ "เหมือนจะเป็นรองฯ เฉินที่เซี่ยงไฮ้สั่งการมาทางโทรศัพท์ค่ะ ฟังว่ามีสายมาจากเบื้องบน รองฯ เฉินเลยสั่งการไปทางเว็บไซต์กับสถานีโทรทัศน์โดยตรง"
อู๋เจ๋อชิงพยักหน้าน้อยๆ "ฉันทราบแล้ว"
ไป๋ลี่กล่าว "รองฯ อู๋คะ คุณ..."
อู๋เจ๋อชิงไม่ว่าอะไร เพียงหยิบโทรศัพท์บนโต๊ะ
……
สิบนาทีให้หลัง
ในเน็ตยังคงเดือดพล่าน!
"ทำไมถึงลบ?"
"ฉันยังไม่ดูเลย!"
"เกินไปรึเปล่า?"
"อ๊ะ! กู้คืนแล้ว!"
"อะไรนะ?"
"กลับมาแล้วจริงๆ! ดูได้แล้ว!"
"ไอ๊หยา เตี๋ยนหว่างก็กลับมาแล้ว! สารคดีดูได้อีกแล้ว!"
"เยี่ยมเลย!"
"นี่ นี่เกิดอะไรขึ้นกันน่ะ?"
ประชาชนล้วนสับสน!
คนของช่องสิบสี่เองก็ตะลึงพรึงเพริดไป!
"กลับมาแล้ว?"
"มาแล้วจริงด้วย!"
"เกิดอะไรขึ้นน่ะ?"
"เชี่ย!"
"สรุปแล้วใครช่วยพวกเราน่ะ?"
ฮาฉีฉีจางจั่วและคนอื่นๆ ล้วนไม่เข้าใจ พวกเขายังมีกำลังเสริม?
จางเย่ชะงัก ก่อนจะนึกออก ในใจรู้สึกถึงความอบอุ่นสายหนึ่ง ทั้งยังแฝงสำนึกเสียใจอยู่บ้าง สิ่งที่เขาทำในวันนี้ ชาตินี้ก็ไม่เสียใจ เขาไม่ได้ลากเหยียนเทียนเฟยลงมา ไม่ได้ลากคนของช่องสิบสี่มายุ่ง แต่ว่ามีคนคนหนึ่ง กลับสู่ร่วมกับเขาเคียงบ่าเคียงไหล่! จางเย่ไม่คิดว่าเธอจะลงมาเกลือกกลั้วบึงน้ำนี้ แต่เขาก็ทราบว่าเป็นไปไม่ได้ ดังนั้นจึงรู้สึกเสียใจอยู่บ้าง
จางเย่กลับไปที่ออฟฟิศ ก่อนต่อสาย
"คุณอู๋" จางเย่กล่าว
อู๋เจ๋อชิง "อืม"
จางเย่ลังเลก่อนว่า "ไม่ไหวก็ช่างเถอะ"
แต่อู๋เจ๋อชิงกลับหัวเราะเบาๆ "เธอพูดไปแล้ว เผยแพร่ไปแล้ว ยังจะมาช่างเถอะอะไรกัน?"
"แต่ว่าทางเธอ..." จางเย่เกรงว่าเธอจะต้องรับผิดชอบไปด้วย
อู๋เจ๋อชิงกลับตัดบท "เราสองคนแบ่งหน้าที่กันแล้ว ชัดเจนแล้วไม่ใช่หรือ? เธอมีหน้าที่พูด ฉันมีหน้าที่ปล่อยให้เธอพูด ตอนนี้เรื่องของเธอจบแล้ว ศึกที่เหลือ ฉันจัดการเอง"
จางเย่ฟังจบก็ยิ้ม "ได้!"
อู๋เจ๋อชิงกล่าว "อย่างมากฉันให้เธอได้วันเดียวนะ"
"วันเดียว? เกินพอแล้ว" จางเย่มองไปด้านนอก มองผืนฟ้าที่อึมครึมด้านนอกนั้น "พวกเราก็ทำได้เท่านั้นเอง ขอให้ท้องฟ้านี้ สดใสขึ้นอีกนิดเถอะ"


[Go To Next Chapter]( ./70.md)