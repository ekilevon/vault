##บทที่ 1148 : อัปเดตทำเนียบคนดัง!
หลังจากมื้ออาหาร
จางเย่ก็เป็นคนเก็บถ้วยชาม
“จางน้อยเธอพักเถอะ”
“คุณน้าผมทำเองครับ”
“เธอวางไว้ตรงนั้นแหละ เดี๋ยวฉันจัดการเอง”
“ไม่เป็นไรๆ คุณน้าไม่ต้องทำหรอกครับ”
“ไอ้หยา เด็กคนนี้ทำไมเป็นแบบนี้เนี่ย!”
“อ่างล้างจานอยู่ตรงไหนเหรอครับ?”
“ในห้องมี ตรงลานนั้นก็มี”
“โอเค คุณน้าไปพักเถอะครับ ปล่อยให้ผมทำเอง”
เขายืนล้างจานตรงลานนั่นเอง ปกติจางเย่ไม่ได้ทำงานบ้าน ตอนอยู่กับครอบครัวแม่ก็เป็นคนทำ เวลาอยู่กับคุณอู๋ คุณอู๋ก็ไม่ยอมให้หยิบจับอะไรทั้งสิ้น แต่พอมาบ้านพ่อแม่คุณอู๋ นี่นับเป็นครั้งแรกที่เขาเข้าบ้านมาในฐานะแฟนหนุ่มของคุณอู๋ จางเย่จำเป็นต้องแสดงออกบ้าง ส่วนเรื่องเขาจะทำได้เรียบร้อยหรือไม่นั้นไม่ใช่ประเด็น ที่สำคัญคือต้องแสดงท่าทีและความจริงใจออกมา เขาล้างค่อนได้ข้างช้าแต่ก็ตั้งใจมาก
หลี่ฉินฉินที่อยู่ด้านข้างพยักหน้าเล็กน้อย
จางเย่หัวเราะ “คุณน้า ต่อไปในบ้านมีงานหรือขาดเหลืออะไร ก็โทรหาผมได้เลยนะครับ เรียกได้ตลอดเลย”
หลี่ฉินฉินยิ้ม “โอเคจ้ะ”
ทันใดนั้นด้านนอกก็มีลมพัดแรง
หลี่ฉินฉินเงยหน้ามอง “ฝนจะตกแล้ว รีบเข้าไปในห้องเถอะ”
จางเย่ก็ล้างจานใกล้เสร็จแล้วเช่นกัน “ได้เลยครับ”
พอกลับเข้ามาในห้อง ก็เห็นอู๋ฉางเหอกับอู๋เจ๋อชิงกำลังพูดคุยไปพลางดูข่าวไปพลางอยู่
อู๋เจ๋อชิงพูด “ครั้งนี้โลกหมากล้อมเปลี่ยนจากร้ายกลายเป็นดีแล้วนะคะ”
อู๋ฉางเหอส่งเสียงอืมคำหนึ่ง “ครั้งนี้ค่อนข้างอันตราย อยู่บนความเป็นตายจริงๆ!”
อู๋เจ๋อชิงยิ้ม “อันตรายจริงๆ ค่ะ หากปล่อยให้ปัญญาประดิษฐ์ชนะได้ ต่อไปกีฬาหมากล้อมก็จะตกต่ำลงเรื่อยๆ แน่ แต่เห็นได้ชัดว่าคนอเมริกันไม่ได้คาดคิดว่าบนโลกนี้จะมีคนที่สามารถต่อสู้กับปัญญาประดิษฐ์ซึ่งๆ หน้าได้อยู่”
อู๋ฉางเหอหัวเราะเหอะๆ “เจ้าเด็กน้อยนี่ก็แค่ทำสิ่งที่มนุษย์ควรทำเท่านั้นแหละ”
แม้แต่อู๋ฉางเหอยังไม่อาจไม่ยอมรับ ครั้งนี้จางเย่ได้ช่วยโลกหมากล้อมไว้จริงๆ!
ตอนนี้ในทีวีกำลังเสนอข่าวที่จางเย่เอาชนะปีเตอร์ได้อยู่ แล้วขณะนั้นเองหน้าจอทีวีก็พลันเปลี่ยนภาพและมีเสียงเพลงดังออกมา
“ไร้เทียมทานช่างเหงา ช่างเหงาเท่าใด”
“ไร้เทียมทานอ้างว้าง ว่างเปล่าเพียงไหน”
อู๋เจ๋อชิงชะงัก!
อู๋ฉางเหอและหลี่ฉินฉินก็สะดุ้ง!
พรูด!
นี่มันเพลงอะไรเนี่ย!
จางเย่เองก็ตกตะลึงพรึงพรืด “เชี่ย! พวกเขาอัดไว้ตอนไหนเนี่ย?”
อู๋เจ๋อชิงหัวเราะ “เธอร้องเหรอ?”
จางเย่หน้ามืด “หลังแข่งหมากชนะ ผมอยู่กับพวกสมาคมหมากฯ ก็เลยร้องออกมาแบบไม่คิดอะไร แต่ทำไมถึงอัดไว้ได้ แถมยังเอามาออกทีวีอีก”
เพลงนี้ทำให้คนขบขันไม่น้อย
ในอินเทอร์เน็ตตอนนี้ก็ฮาแตกแล้ว!
“อาจารย์จางออกเพลงใหม่แล้ว!”
“รีบดูทีวีเร็ว!”
“ฮ่าๆๆๆ!”
“นี่มันเพลงบ้าอะไรเนี่ย!”
“โอ้ย อย่างขำอ่ะ!”
“ไร้เทียมทานช่างอ้างว้าง?”
“เพราะนะเนี่ย!”
“พรืด เพลงนี้มันสไตล์ของอาจารย์จางจริงๆ!”
“ไอ้คนประหลาดนี่! อวดดีเกินไปแล้ว!”
“เพลงนี้ชื่อว่าอะไรน่ะ? ฉันถูกล้างสมองแล้ว!”
“แทงใจดำพวกอเมริกัน!”
“อาจารย์จางไร้เทียมทานจริงๆ! จะมีใครเข้าใจเขาได้!”
“ตอนนี้จะว่าไป ในมุมหนึ่งจางเย่ก็เหงาจนน่าโดดเดี่ยวจริงๆ!”
“เธอที่ซ่อนอยู่ขอบฟ้า? เธอที่ว่านี่ใคร?”
“นั่นสิๆ อาจารย์จางร้องเพลงนี้ให้ใครน่ะ”
ทันทีที่วีดีโอเผยแพร่ออกมาก็มีความคิดเห็นนับไม่ถ้วน ‘ไร้เทียมทาน’ เพลงนี้แค่ครู่เดียวก็ดังแล้ว ท่อน ‘เธอที่ซ่อนอยู่ขอบฟ้า’ ในเพลงก็ถูกคนกล่าวถึงมากมาย พยายามคาดเดากันไปต่าง ๆ นานา!
ทางด้านหน้าโทรทัศน์
อู๋ฉางเหอส่งเสียงเหอะ “เบ่งจริงๆ!” หมากล้อมไม่ใช่เกมกีฬาที่ให้ความสำคัญเรื่องความอลังการงานสร้าง แต่พิถีพิถันเรื่องกลยุทธ์ เน้นหนักกับความเงียบสงบ ดังนั้นจึงเป็นกีฬาที่ให้ความสำคัญกับอุปนิสัยอย่างสูง อู๋ฉางเหอไม่เคยเข้าใจเลย ที่จริงกระทั่งในสมาคมหมากฯ ส่วนใหญ่ก็ยังคิดไม่ตกเช่นกัน ว่าทำไมบุคคลสาธารณะแถมยังคนอารมณ์รุนแรงอย่างจางเย่ถึงเล่นหมากเก่งขนาดนี้ นี่มันไม่สมเหตุสมผลเอาซะเลย! แต่หารู้ไม่ว่านิสัยของตัวอู๋ฉางเหอเองก็ไม่ได้ต่างกันเลย!
อู๋เจ๋อชิงกลับหัวเราะคิก “หนูว่าเพราะออกนะคะ เวลาที่ควรเก็บตัวก็เก็บ เวลาควรปล่อยตัวก็ปล่อยตามสบาย”
จางเย่ฟังแล้วชอบมาก “ยังคงเป็นอู๋ที่เข้าใจผม!”
หลี่ฉินฉินมองเขา “จางน้อย อันดับความนิยมของเธออยู่ที่เท่าไรแล้ว?”
“เอ่อ ผมไม่ได้สนใจเลยครับ” จางเย่พูด “หลายวันมานี้ยุ่งอยู่กับการเดินหมาก ลืมดูไปเลย”
หลี่ฉินฉินหัวเราะ “วันนี้เธอชนะ ต้องได้รับความนิยมเพิ่มขึ้นแน่นอน”
จางเย่รีบเปิดทำเนียบคนดังทันที เขายังคงเป็นอันดับสามของดาราระดับ A ตามหลังอันดับสองอย่างหนิงหลัน ดูเหมือนการจัดอันดับจะไม่มีการเปลี่ยนแปลงนัก แต่ตัวเลขความนิยมจางเย่นั้นห่างจากหนิงหลันไม่ไกล อีกนิดเดียวก็ตามทันแล้ว ไม่ต้องถามก็รู้นี่คือการระเบิดความนิยมของจางเย่หลังจากชนะสงครามมนุษย์ปะทะจักรกลกับปีเตอร์ในเกมที่สองเมื่อวาน และเมื่อรวมกับผลการแข่งในวันนี้ ที่เขาเอาชนะปีเตอร์ไปได้สองต่อหนึ่ง ไม่รู้ว่าอันดับความนิยมจะมีการเปลี่ยนแปลงหรือไม่!
คิดถึงตรงนี้จางเย่ก็อดคาดหวังไม่ได้ เดิมทีเขาทำเพื่อช่วยโลกหมากล้อม แล้วก็เพื่อให้ครอบครัวคุณอู๋ยอมรับความสัมพันธ์ของเขากับอู๋เจ๋อชิง ไม่เคยนึกถึงเรื่องเพิ่มอันดับมาก่อน ทั้งหมากล้อมยังเป็นเกมของคนกลุ่มน้อย ดาราหมากล้อมก็เป็นดาราระดับล่าง ยกตัวอย่างเช่น เซี่ยงหรงเก้าดั้ง แม้เป็นที่หนึ่งในโลกหมากล้อม ถือเป็นบุคคลสาธารณะ นับว่าเป็นดาวจรัสแสงที่สุดของวงการหมากล้อมตอนนี้ แต่อันดับความนิยมของเขากลับอยู่แค่ระดับ E เท่านั้น ดังนั้นอันดับนักหมากล้อมมืออาชีพที่เหลือจะต้องต่ำกว่ามาก แม้แต่ระดับ E ก็คงยังไม่ถึง!
แต่จางเย่เป็นข้อยกเว้น ชนะหมากหนึ่งกระดานก็ทำให้เขาได้รับคะแนนความนิยมเพิ่มขึ้นแล้ว เพราะสงครามมนุษย์กับปัญญาประดิษฐ์ครั้งนี้มีคนให้ความสนใจกันอย่างมากจริงๆ!
ความนิยมกำลังจะเพิ่มขึ้นอีกแล้วรึเปล่า?
นี่มันความสุขที่ไม่คาดคิดจริงๆ!
……
 
ช่วงดึก
เพิ่งกลับถึงบ้าน ด้านนอกฝนก็ตกแล้ว
แม่ต้อนรับ “ลูกแม่เปียกไหมน่ะ?”
“ไม่ครับ” จางเย่ยิ้ม
พ่อก็ก้าวออกมาจากห้องนอน “เย่น้อยเล่นดีมาก กระดานของวันนี้ดีมากจริงๆ!”
จางเย่ยินดี “ยังพอได้น่ะ มีคนมาที่บ้านเหรอ? ทำไมรกจัง”
แม่ “พวกเพื่อนบ้านเก่าแก่มาเยี่ยมเยียนตอนค่ำน่ะ ทุกคนต่างก็ชมลูก ยังพูดอีกว่าคะแนนความนิยมของลูกต้องเพิ่มขึ้นอีกเยอะแน่ ไม่แน่ว่าอาจจะแซงหนิงหลันแล้วก็ได้!”
จางเย่ยักไหล่ “ใครจะรู้ล่ะ”
แม่ถาม “อัปเดตตารางตอนเที่ยงคืนใช่ไหม?”
“ใช่แล้ว”
“ดี งั้นแม่จะรอดูด้วย!”
“โอ๊ย แม่รีบเข้านอนเถอะ มันดึกแล้ว”
“วันนี้ตื่นเต้นดีใจขนาดนี้ จะหลับลงได้ยังไง!”
กริ๊ง กริ๊ง กริ๊ง
พูดถึงโจโฉ โจโฉก็มา
เป็นหนิงหลันโทรเข้ามา จางเย่รับโทรศัพท์
ได้ยินเสียงเธอพูดขึ้น “ฉันว่าแล้วอาจารย์จาง คุณขี้โกงนี่นา!”
จางเย่ร้องหาคำหนึ่ง “ทำไมเหรอ?”
หนิงหลันหัวเราะ “ลองดูความนิยมของคุณตอนนี้สิ? คุณเอาแต่พูดว่าจะพักผ่อนครึ่งเดือน ฉันก็หลงเชื่อคนชั่วร้ายอย่างคุณ! วันวันพวกเราทำงานยุ่งไม่เห็นเดือนเห็นตะวัน ความนิยมถึงเพิ่มขึ้นทีละนิด เฮอะ แต่ตัวคุณลาพักร้อนอยู่แม้ ไม่ได้ทำงานมาสองอาทิตย์กลับเป็นที่นิยมอยู่ทุกวัน คะแนนความนิยมของคุณมันจะไม่สมเหตุสมผลเกินไปแล้ว! ฉันใกล้จะโดนคุณแซงอยู่แล้วเนี่ย!”
จางเย่หัวเราะ “นั่นยังไม่แน่น่า”
“วันนี้ตารางยังไม่ได้อัปเดต ฉันว่าฉันแย่แน่แล้ว” หนิงหลันค่อนข้างหดหู่ “ปีนี้ฉันแสดงหนังสามเรื่อง คะแนนความนิยมยังไม่เยอะเท่าคุณเล่นหมากวันนี้เลย คุณนี่ไม่เดินตามลู่ทางจริงๆ ฉันล่ะยอมเลย คุณรู้ไหมว่าตอนนี้คนในแวดวงประเมินคุณว่ายังไง? บอกว่าคุณโชคดีมาก หลับตาไม่ทำอะไรก็สามารถดังได้”
จางเย่หัวเราะไม่ได้ร้องไห้ไม่ออก “ไม่ทำอะไรเลย? พวกคุณยังไม่รู้ อีกนิดเดียวผมก็จะโดนปีเตอร์ซัดจนหมอบแล้ว อีกนิดเดียวก็จะแพ้แล้วนะ!”
หนิงหลัน “ขอแสดงความยินดีกับคุณก่อน ถึงฉันจะเกลียดจนกัดฟันแล้วก็เถอะ ฮะๆๆ”
จางเย่รีบพูด “อย่าเพิ่งแสดงความยินดี ไม่แน่ว่าคะแนนจะเพิ่มขึ้นเยอะ”
“วางใจเถอะค่ะ คุณต้องแซงฉันแล้วแน่ๆ” หนิงหลันตอบอย่างมั่นใจ
ในคืนนั้นเอง
สื่อต่างประเทศก็รายงานข่าวเช่นกัน
สื่อญี่ปุ่น : อัจฉริยะจีนปราบปัญญาประดิษฐ์!
สื่อเกาหลี : นำพาความรุ่งโรจน์ร้อยปีสู่โลกหมากล้อม！
สื่ออเมริกา : ปัญญาประดิษฐ์ที่แข็งแกร่งที่สุดในประวัติศาสตร์เจอมนุษย์ตีแสกกลางหน้า!
บนเวยป๋อ
ชาวเน็ตหลายคนต่างกำลังรอคอย
“ใกล้จะเที่ยงคืนแล้ว!”
“อัปเดตหรือยัง?”
“ยังเลย!”
“คะแนนนิยมของอาจารย์จางเพิ่มขึ้นไวเกินไปแล้ว เดอะแมสก์ซิงเกอร์เพิ่งจบไป คราวนี้ก็ไม่รู้ว่าจะขยับไปได้ถึงแค่ไหน!”
“ใครใช้ให้อาจารย์จางความสามารถสูงกันล่ะ!”
“ไร้เทียมทานช่างเหงายิ่งนัก!”
ประชาชนต่างล้วนรอคอย!
เหล่าสหายใหม่ของจางเย่ก็กำลังรอ!
ผู้คนในวงการบันเทิงก็กำลังรออยู่เช่นกัน!
ทุกคนต่างลุ้นว่าคะแนนความนิยมของจางเย่จะเพิ่มขึ้นมากแค่ไหน เพราะนี่นับเป็นครั้งแรกของประวัติศาสตร์ ที่มีคนเก็บเกี่ยวความนิยมในแวดวงซึ่งไม่เป็นที่นิยมเช่นหมากล้อม นี่คือเป็นเรื่องแปลกใหม่สำหรับวงการบันเทิง ดังนั้นพวกเขาจึงอยากเห็น และสงสัยว่าตนสามารถเรียนรู้จากความประสบความสำเร็จของจางเย่ได้หรือไม่ เป็นคนในวงการเหมือนกัน ทุกคนต่างก็เรียนรู้ซึ่งกันและกันเป็นปกติ แม้พวกเขาจะรู้ดีว่าไม่สามารถลอกเลียนแบบจางเย่ได้ก็ตาม!
เวลาเที่ยงคืนตรง!
รายการทำเนียบคนดังอัปเดตแล้ว!
ชาวเน็ตตะโกนทันที
“มาแล้ว!”
“ถึงเวลาแล้ว!”
“อัปเดตหรือยัง?”
“เร็วๆ เซ่!”
“ออกมารึยัง?”
“จางเย่แซงหนิงหลันหรือยัง?”
ล่าช้าประมาณสองนาที ในที่สุดทำเนียบก็แสดงผล!
ทันทีที่เห็นชื่ออันดับหนึ่งบนทำเนียบ ทั่วทั้งอินเทอร์เน็ตก็เงียบกริบไร้สุ้มเสียง!
ชาวเน็ตกรีดร้อง!
คนวงการบันเทิงนิ่งเงียบ!
แม้แต่จางเย่และพ่อแม่ของเขาก็อึ้งค้าง!
คะแนนความนิยมของเขาสูงกว่าหนิงหลันก็จริง แต่ไม่เพียงเท่านั้น คะแนนความนิยมของจางเย่กลับแซงหน้าดาราระดับ A อันดับหนึ่งที่ก่อนหน้านี้ยังอยู่แสนไกลคนนั้นด้วย เขายึดครองและเข้าแทนที่แล้ว! ที่หนึ่งกับที่สาม แม้จะเห็นว่าต่างกันแค่สองอันดับ แต่ที่จริงกลับแตกต่างกันอย่างสิ้นเชิง ชนิดเรียกได้ว่าพลิกฟ้าคว่ำแผ่นดิน!
ดาราระดับ A อันดับหนึ่ง!
นี่คือผลลัพธ์ของการลงศึกสู้สนามหมากล้อมตลอดสามวันของจางเย่
คนในวงการหลายคนต่างโดนความเปลี่ยนแปลงนี้ทำให้ตกใจกันหมดแล้ว!
นี่แค่หมากล้อมนะ!
มารดามันเถอะ นี่แค่หมากล้อมเองนะ!
นี่มันแม่งไม่สมเหตุสมผลเลยว้อย!
 


[Go To Next Chapter]( ./249.md)