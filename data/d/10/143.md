##บทที่ 1043 : ต้องสู้ถึงจะชนะ (จบ)!
เชี่ย!
เชี่ย!
เชี่ย!
พอโจ๊กเกอร์อ้าปาก ทุกคนก็ต้องตาถลน!
วันเวลาหน้าเกือบทิ่มพื้น!
เอมี่ผุดลุกขึ้นยืน!
หวังจุยซูอ้าปากค้าง!
หูเฟยและเสียวหลวี่คางแทบร่วงลงมาแล้ว!
ดอกไม้ต้องฝน ไม้ใกล้ฝั่ง ปวยเล้งและคนอื่นๆ ที่ข้างเวทีถึงกับซวนเซ
เหล่าผู้ชมในห้องอัดล้วนงงเป็นไก่ตาแตก!
ฮกเกี้ยน!
ภาษาฮกเกี้ยน!
อะไรกันเนี่ย?
เกิดเชี่ยอะไรขึ้น?
ทำไมโจ๊กเกอร์ถึงรู้ภาษาฮกเกี้ยน? เป็นไปไม่ได้! เป็นไปไม่ได้ชัดๆ! เขาไปเรียนภาษาฮกเกี้ยนตอนไหน? ใคร ใครแต่งเพลงนี้ให้เขา!?
โจ๊กเกอร์ไม่เห็นสีหน้าท่าทางและปฏิกิริยาของคนอื่นๆ เขาเปล่งเสียงเพลงด้วยสำเนียงมาตรฐานของฮกเกี้ยนออกมาดังลั่น
“เปรียบชีวิต คนดังคลื่นใต้น้ำใน ทะเล”
“บางครั้งขึ้น บางครั้งลง”
“ดวงดี ดวงอับ”
“พรหมท่านลิขิตไว้ให้เป็น”
“สามสิบลิขิตฟ้า เจ็ดสิบต้องฝ่าฟัน”
“ต้องสู้ ต้องสู้ถึงจะชนะ”
โอ้มายก็อด!
สุดยอด!
แม่งโคตรสุดยอด!
ผู้ฟังที่พอรู้ภาษาฮกเกี้ยนรู้สึกเหมือนเจอผีหลอก วันเวลาร้องเพลงฮกเกี้ยนนั้นคาดเดาได้ เพราะเขาคือจ้าวฉี่เฉวียนผู้เป็นนักร้องเพลงฮกเกี้ยนมืออาชีพมาสิบกว่าปีแล้ว แต่โจ๊กเกอร์คนนี้? หมอนี่เป็นใคร? มีคนอื่นร้องเพลงฮกเกี้ยนแบบนี้ได้ด้วย? ทั้งน้ำเสียง ทักษะการออกเสียง ต่างก็เหนือกว่านักร้องเพลงฮกเกี้ยนจ้าวฉี่เฉวียนอยู่เล็กน้อย? นี่...นี่...
ไปขุดเพลงนี้มาจากไหน!
เพิ่งฟังเป็นครั้งแรก แต่ทำไมเนื้อร้องกับทำนองถึงได้ดีนัก?
โจ๊กเกอร์เปล่งเสียงร้อง
"อยู่ดีดี ทรุดลง ไม่น่าเสียใจ"
"อยู่อยู่ไป พลาดผิด ไม่น่าเศร้าซึม"
"ทำตัวเหมือนสิ้นแล้วทุกสิ่ง"
"วันวันเมาโซเซ"
"ร่างที่ไร้วิญญาณ เหมือนหุ่นไล่กา"
หนึ่งคน!
สิบคน!
ร้อยคน!
เหล่าผู้ชมทั้งหลายต่างลุกขึ้นยืน
โดยเฉพาะกลุ่มผู้ชมที่รู้ภาษาฮกเกี้ยนมีปฏิกิริยามากที่สุด หลายคนทางหนึ่งยังคงมีสีหน้าท่าทีตกตะลึง อีกด้านก็ยกมือขึ้นโบกแท่งไฟอย่างบ้าคลั่ง!
เพลงนี้สุดยอดมาก!
ฟังแล้วเพราะมากจริงๆ!
“เปรียบชีวิต คนดังคลื่นใต้น้ำใน ทะเล”
“บางครั้งขึ้น บางครั้งลง”
“ดวงดี ดวงอับ”
“พรหมท่านลิขิตไว้ให้เป็น”
หน้ากากวันเวลาหน้าเขียวคล้ำ!
หน้ากากปวยเล้งที่ห่างไปไม่ไกลเห็นสีหน้าของวันเวลา ได้แต่แค่นหัวเราะอย่างสะใจออกมาคำหนึ่ง
ฝ่ายไม้ใกล้ฝั่งเห็นปวยเล้งหัวเราะเช่นนั้นก็หลุดขำออกมาเช่นกัน แล้วหันมองโจ๊กเกอร์บนเวที เหลียวมองวันเวลาอีกครั้ง เธอยิ่งต้องยอมรับนับถือโจ๊กเกอร์คนนี้!
เฉินกวงยอมรับนับถือ!
จางเสียยอมรับนับถือ!
เหยาเจี้ยนไฉยอมรับนับถือ!
ทีมรายการและคนในห้องอัดต่างก็ยอมรับนับถือ!
พวกเขาไม่ทราบจะใช้คำพูดใดมาประเมินตัวโจ๊กเกอร์ได้อีก!
โจ๊กเกอร์ชี้นิ้วขึ้นไปบนฟ้า
“สามสิบลิขิตฟ้า”
ตึงๆ
“เจ็ดสิบต้องฝ่าฟัน”
ตึงๆ
“ต้องสู้ ต้องสู้ถึงจะชนะ”
เสียงกลองแทรกดังยิ่งบีบให้อารมณ์ของผู้ชมระเบิดออก!
เอมี่ร้อง "ทำไมเขาถึงรู้ภาษาฮกเกี้ยนได้ล่ะ!"
หวังจุยซู "จะไปรู้เรอะ!"
เฉินกวงขำ "หมอนี่ทำคนประหลาดใจทุกครั้งที่เจอกันจริงๆ อ้อ เมื่อกี้ใครบอกว่าโจ๊กเกอร์แพ้แน่นอนรอบนี้นะ?"
จางเสียยิ้ม "เธอนั่นแหละ"
เฉินกวงกระแอม "ผมเหรอ? ผมเปล่าพูดนะ"
เหยาเจี้ยนไฉหัวเราะลั่น "เหล่าเฉินเริ่มกลับคำพูดแล้ว อย่าเนียนสิ!"
เฉินอี้ตงพูดไม่ออก "ใครจะไปคิดว่าเขาจะร้องเพลงฮกเกี้ยนได้ ใครจะไปคิดว่าเขามีเพลงฮกเกี้ยนในมือด้วย! ไอ้หยา ขอคารวะแล้ว หมอนี่เป็นใครกันแน่น่ะ?"
ฟังเพลง พูดคุยกัน ทุกคนอดเหลือบมองไปทางวันเวลาไม่ได้ เห็นประกายตาตื่นตระหนกใต้หน้ากากของวันเวลาแล้ว จึงทราบว่าต่อให้ตีเขาตายไปร้อยรอบก็ไม่เชื่อว่าวันนี้โจ๊กเกอร์จะมาร้องเพลงฮกเกี้ยน!
ต้องสู้ถึงจะชนะจริงๆ!
ทุกคนดูเบาโจ๊กเกอร์ไปแล้ว!
ตอนก่อน พวกเขาตบหน้าหลีอวี้!
ครั้งนี้ พวกเขาตบหน้าวันเวลา!
หานฉียินดีอย่างยิ่ง โบกมือเอาเป็นเอาตายอยู่ด้านหน้า ใครๆ ก็คิดว่าโจ๊กเกอร์จะแพ้ ใครจะไปคิดว่าจะเอาเพลงแบบนี้ออกมาได้!
“เปรียบชีวิต คนดังคลื่นใต้น้ำใน ทะเล”
“บางครั้งขึ้น บางครั้งลง”
“ดวงดี ดวงอับ”
“พรหมท่านลิขิตไว้ให้เป็น”
“สามสิบลิขิตฟ้า เจ็ดสิบต้องฝ่าฟัน”
“ต้องสู้ ต้องสู้ถึงจะชนะ”
วันเวลาลอบสบถในใจ เขายังไม่อยากเชื่อว่าโจ๊กเกอร์จะร้องเพลงฮกเกี้ยนจริงๆ เรื่องนี้ไม่เหมือนเพลงกวางตุ้งที่มีคนรู้จักมาก มีเพลงดีๆ อยู่เยอะ คนชอบฟังเพลงกวางตุ้งจะมากจะน้อยก็ต้องร้องเพลงได้เหมือนสำเนียงแท้อยู่บ้าง ส่วนวันเวลาร้องเป็นเพลงฮกเกี้ยนกลับถือเป็นกลุ่มเล็ก เพลงฮกเกี้ยนที่โด่งดังในโลกนี้เองก็มีไม่มาก!
แต่นายแม่งร้องได้?
แถมแม่งยังร้องชัดอีก?
เชี่ย ทำไมนายถึงมีความสามารถรอบด้านแบบนี้วะ!?
นายแม่งจงใจนี่หว่า!
ข้างบนเวที
โจ๊กเกอร์ร้องจบแล้ว
ผู้ชมเบื้องหน้าล้วนส่งเสียงปรบมือกึกก้อง!
"โจ๊กเกอร์!"
"โจ๊กเกอร์!"
"โจ๊กเกอร์!"
เหล่าผู้ชมจากฮกเกี้ยนกรีดร้องเสียงดังที่สุด!
วันเวลาเห็นเข้าหัวใจก็กระตุกวูบ กดปิดเว็บอ่านนิยายเถื่อนในมือทันที เขาทราบว่าวันนี้เขาอาจแพ้เสียแล้ว เวทีในบ้านที่เขาถือดี กลับกลายเป็นของโจ๊กเกอร์! ที่คิดว่าจะเหยียบย่ำโจ๊กเกอร์ขึ้นไป กลายเป็นโจ๊กเกอร์ตอกหน้าเขาอย่างจัง! วันเวลาเริ่มสำนึกเสียใจที่กระโดดมาเล่นในเวทีนี้แล้ว นอกจากจะไม่ได้ชื่อเสียง ซ้ำยังอาจต้องเสียชื่อไปอีกด้วย!
แม้จะมีการแพ้ชนะเป็นธรรมดา แม้แต่ดอกไม้ต้องฝนยังเคยพ่ายแพ้ แต่ก็ไม่ได้เป็นเรื่องใหญ่ ทว่าสถานการณ์ในตอนนี้กลับแตกต่างไป ล่วงเกินโจ๊กเกอร์ให้ปะทะกับเขา สุดท้ายกลับโดนนักร้องคนนอกอาศัยเพลงฮกเกี้ยนตอกหน้ากลับไป? นี่คือเรื่องราวแบบไหนกัน? แค่คิดเขาก็ทนดูไม่ได้แล้ว!
ยิ่งกว่าหน้าชา?
แม้แต่ไข่ก็ชาไปด้วยแล้ว!
วันเวลาคิดไปคิดมา หน้ายิ่งแดงสลับเขียว!
จางเย่ลงจากเวทีแล้ว
ปวยเล้งชูนิ้วโป้งให้ทั้งสองมือ!
ไม้ใกล้ฝั่งยิ้มฝืน "เจอกับคุณ ถือว่าวันเวลาโชคร้ายแล้ว!"
ปวยเล้งพยักพเยิดไปอีกทาง "อาจารย์จ้าวจะร้องไห้แล้ว! อาจารย์โจ๊กเกอร์ คุณใจร้ายมาก! ใจร้ายจริงๆ ฮ่าๆๆ!"
การแข่งขันวันนี้วุ่นวายนัก!
มีคนอยากตาย มีคนอยากหัวร่อ
ผู้คนมองโจ๊กเกอร์ด้วยสายตาที่สับสนงุนงง คนที่อยากขึ้นไปถอดกระชากหน้ากากเขาบนเวทียิ่งมากกว่า ทุกคนต่างอยากทราบว่าโจ๊กเกอร์ผู้นี้คือมหาเทพจากสารทิศใด!
เพลงจีนกลางนายร้องได้?
เพลงกวางตุ้งนายก็ร้องได้?
มาตอนนี้ เพลงฮกเกี้ยน นายก็ยังร้องได้อีก?!
นายไปเรียนมาจากที่ไหนวะ? เพลงพวกนั้นไปขุดมาจากไหน??
==========
เพลง ต้องสู้ถึงจะชนะ เวอร์ชั่นไทย ขับร้องโดย เจินเจิน บุญสูงเนิน
ต้นฉบับเพลงภาษาฮกเกี้ยนในยุค 80 ประพันธ์โดย 陈百潭 (ChenBaitan) ขับร้องโดย 叶启田 (YeQitian) นักร้องชาวไต้หวัน


[Go To Next Chapter]( ./144.md)