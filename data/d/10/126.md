##บทที่ 1026 : เพลงกวางตุ้งของโจ๊กเกอร์!
บนเวที
ต่งซานซานยิ้มน้อยๆ “ขอเชิญนักร้องท่านต่อไปค่ะ——หน้ากากโจ๊กเกอร์!”
เสียงปรบมือดังขึ้นเป็นพิธี
“มาแล้ว”
“เป็นโจ๊กเกอร์เหรอ”
“ได้ขึ้นเวทีต่อจากหลีอวี้ เขานี่ซวยชะมัด”
“ฮ่าๆ ไม่ว่าเขาจะร้องเพลงอะไรก็ไม่มีความหมายแล้วล่ะ”
“นั่นสิ หลีอวี้ร้องได้ดีจริงๆ”
“แน่ล่ะสิ ก็นั่นมันเพลงสร้างชื่อของเขาเชียวนะ”
“ก็มีแต่หลีอวี้ที่ร้องเพลงกวางตุ้งแล้วเปล่งประกายที่สุด!”
“เวทีนี้ไม่มีใครร้องเพลงกวางตุ้งหรอก มีแต่หลีอวี้เพียงคนเดียวเท่านั้น นี่คือข้อได้เปรียบมหาศาลของเขา ต่อให้วันนี้โจ๊กเกอร์ทำผลงานได้สะเทือนฟ้าดินแบบดอกไม้ต้องฝน แต่เขาก็คงไม่สามารถเอาชนะได้เหมือนดอกไม้ต้องฝนหรอก นี่คือศึกตัดสินจากบทเพลง ต่อให้โจ๊กเกอร์ร้องเพลงจีนกลางได้ดี ก็ยังเทียบเพลงกวางตุ้งของหลีอวี้ไม่ได้ เพราะรูปแบบและภาษามันคนละอย่าง เปรียบกันไม่ได้หรอก แบบนี้แล้วร้องดีแค่ไหนก็ไม่สำคัญ เพราะไม่มีใครแยกออกว่าใครร้องดีหรือร้องแย่ ดังนั้นก็ต้องแข่งกันเรื่องความนิยมเท่านั้น! และในห้องส่งนี้จะมีสักกี่คนที่ไม่รู้จักหลีอวี้? ใครบ้างจะไม่ไว้หน้าเขา!”
“งั้นโจ๊กเกอร์ก็ต้องแพ้น่ะสิ?”
“แน่นอน”
“ถ้าจะโทษก็โทษที่เขาดันยอมแพ้ไปรอบที่แล้วเถอะ”
ผู้ชมพากันปรบมือ เพียงแต่เสียงปรบมือไม่ค่อยกระตือรือร้นนัก ราวกับแค่แสดงการต้อนรับเป็นพิธีเท่านั้น แม้ว่าอีกหลายคนในห้องส่งนี้จะไม่ใช่แฟนคลับของหลีอวี้และคาดหวังกับการแสดงของโจ๊กเกอร์ แต่ก็เพียงแค่อยากจะดูว่าครั้งนี้เขาจะงัดเพลงแต่งเองอะไรออกมาร้องอีกหรือไม่เท่านั้น ส่วนกับเรื่องแพ้ชนะ ผู้ชมหลายคนล้วนมั่นใจแล้ว
หลีอวี้ไม่ได้กลับห้องพัก แต่รออยู่บริเวณหลังเวที เขาเหล่มองโจ๊กเกอร์แล้วแค่นหัวเราะเย็นชาในใจ จงใจแพ้เพื่อจะมาถอดหน้ากากฉันในรอบคัดออกอย่างนั้นเหรอ?
เอาสิ!
มาเลย!
คราวนี้นายจะร้องเพลงจีนกลางอะไรอีก? ฉันจะแคะขี้หูฟัง!
โจ๊กเกอร์ขึ้นมาบนเวทีแล้ว ตรงไปทางวงดนตรี
นักดนตรีหันไปหาเขา “เพลงไหนครับ?”
โจ๊กเกอร์โพล่ง “เพลงที่สามตอนซ้อม”
หัวหน้าวงไป๋หย่วนเฟยเหงื่อตก “คุณเอาจริงหรือ?”
“มาก” จางเย่หัวเราะ
มือกีตาร์ถามอย่างจนปัญญา “ทำไมเพลงที่คุณจะเลือกเป็นเพลงที่พวกเราไม่เห็นว่าดีเลย? ในบรรดาเพลงที่คุณซ้อมไว้ทั้งสี่เพลงพวกเราคิดว่าอีกสองเพลงที่เหลือดีกว่า แต่คุณกลับเลือกสองเพลงนี้?”
จางเย่ “เพราะพวกคุณไม่เคยได้ยินผมร้อง”
ก็จริง ในตอนซ้อมโจ๊กเกอร์เพียงแต่ฮัมทำนองตาม ไม่ได้อ้าปากร้อง
มือกลอง “แน่ใจนะครับ?”
จางเย่ยืนกราน “ต้องเป็นเพลงนี้เท่านั้น!”
ไป๋หย่วนเฟยพยักหน้า “ได้ คุณเป็นคนร้อง คุณตัดสินใจ”
สลับเปลี่ยนชีตเพลง เหล่านักดนตรีเตรียมตัว
ผู้ชมมองดูอย่างสนเท่ห์
พ่อมองที่เวทีแล้วถาม “เกิดอะไรขึ้น?”
น้องสาวคนโตสูดหายใจเฮือก “คงไม่ใช่ว่าเขาเพิ่งตัดสินใจเลือกเพลงสดๆ หรอกนะ?”
แม่อุทาน “ทำแบบนี้ได้ด้วยเหรอ?”
น้องสาวคนโต “ปกติก็ไม่มีใครทำแบบนี้หรอกค่ะ เพราะมันเสี่ยงเกินไป”
ทางด้านแขกรับเชิญ
จางเสียถอนหายใจ “ถ้าโจ๊กเกอร์ถูกถอดหน้ากากก็น่าเสียดายแย่”
บทสนทนาที่พวกเอมี่คุยกันเหล่านี้ไม่ได้นำไปออกอากาศอยู่แล้ว พูดขึ้นมาก็ไม่ได้มีข้อห้าม “ประเด็นคือไม่แฟร์ นี่มันไม่ได้มาแข่งดนตรีแข่งเพลงแล้ว ทานตะวันทำแบบนี้ก็เท่ากับมาแข่งความดังชัดๆ”
เฉินกวง “โจ๊กเกอร์ก็มีลุ้นชนะอยู่นะ”
เหยาเจี้ยนไฉถาม “เหอ? จะชนะยังไง?”
เฉินกวง “ก็เปิดตัว ถอดหน้ากากตอนนี้ไปเลยไง”
เอมี่แค่นหัวเราะ “โจ๊กเกอร์ทำเรื่องแบบนั้นไม่ลงหรอก!”
เฉินกวงยักไหล่ “ถ้างั้นเขาก็ชนะไม่ไหวหรอก ในเมื่อหลีอวี้เปิดเผยตัวไปแล้ว แล้วยังบรรยากาศในสตูดิโอแบบนี้อีก ถ้าเอาเพลงจีนกลางมาสู้กับหลีอวี้ ไม่มีทางชนะได้เลย”
เอมี่กล่าว “งั้นก็คือไม่มีหวังสักนิดเลยน่ะสิคะ”
บนเวทีเตรียมพร้อมแล้ว
พวกนักดนตรีพยักหน้าให้โจ๊กเกอร์
ดวงไฟสลัวลง
สายตาของทั้งห้องอัดจับไปที่ร่างโจ๊กเกอร์
หนึ่งวินาที
สองวินาที
ดนตรียังไม่เริ่มบรรเลง เพราะโจ๊กเกอร์กำลังปรับลมหายใจอยู่
พวกแฟนคลับหญิงของหลีอวี้อยู่ๆ ก็ตะโกนออกมา
“เร็วหน่อยสิ!”
“ยังไม่เริ่มอีก?”
“พี่หลีอวี้สู้ๆ!”
“หลีอวี้เจ๋งสุด!”
ท่ามกลางบรรยากาศที่เงียบสงัด เสียงเหล่านี้ดังชัดเจนมาก!
ตะโกนเสร็จ พวกผู้หญิงเหล่านั้นยังหันมาหัวเราะฮิฮิให้กล้อง!
หลีอวี้ที่อยู่ด้านล่างเวทีก็หัวเราะ
ผู้ช่วยสวีที่อยู่ด้านหลังเวทีก็ยิ้มหยัน
อย่างไรก็ตาม แขกรับเชิญกลับขมวดคิ้ว
ผู้ชมที่อยู่รอบๆ บางส่วนก็ต่างส่งสายตารำคาญไปให้พวกเขา ไม่ชอบใจ!
จางเย่กลับไม่รีบร้อนเริ่มร้อง ราวกับไม่ได้ยินอะไรทั้งสิ้น เวลานี้เขาวางทิ้งเรื่องแพ้ชนะไว้ข้างหลัง สิ่งที่อยู่ฝังในหัวตอนนี้ มีแต่ข้อความของแม่ที่ส่งมาเหล่านั้น เขาเงยหน้าขึ้น มองไปทางที่นั่งผู้ชมที่พ่อกับแม่นั่งอยู่ มองไม่ค่อยชัด อยู่ค่อนข้างไกล แต่เขาก็ยังที่นั่งของหาพ่อกับแม่เจอ
พ่อกับแม่ก็กำลังมองอยู่เขาเช่นกัน
ตอนนี้เอง ความรู้สึกที่ยากจะทานทนอย่างหนึ่งแล่นขึ้นมาเต็มหัวใจ
ช่วงนี้จางเย่ทำตัวดี ช่วยซื้อข้าวเช้ามาให้ที่บ้านสองครั้ง ซักผ้าไปสองหน ผลปรากฏว่าท่าทางของพ่อกับแม่เมื่อเห็นเขาทำนู่นนี่ทำให้จางเย่ขำแทบแย่ คิดว่าตัวเขาไม่ปกติล่ะสิ? คิดว่าตัวเขาไม่มีตังค์ใช้? คิดว่ามีของที่อยากได้ ถึงกับรีบโอนเงินให้เขาหมื่นหนึ่ง?
เป็นเรื่องที่น่าหัวเราะชะมัด
แต่ตอนนี้ จางเย่หัวเราะจริงๆ ไม่ออก
เขารู้สึกผิดมาก ที่ทุ่มเทให้ที่บ้านน้อยเกินไป ขนาดงานบ้านก็ยังทำแค่นิดๆ หน่อยๆ พ่อกับแม่ก็ตามใจเขาเหลือเกิน ความจริงเมื่อทบทวนดู จางเย่ก็รู้สึกอับอายขึ้นมา ฉับพลันเขาก็รู้สึกว่าตนเองไม่ใช่ลูกที่ดี เขาพลันรู้สึกว่า ตนเองมีคำพูดมากมายที่อยากจะเอ่ย!
เสียงดนตรีดังขึ้นแล้ว
เสียงกีตาร์ดีดแผ่วเบา
ชื่อเพลงปรากฏชัดบนหน้าจอ
—‘รักเธอจริงๆ!’
จางเสียผงะ!
เฉินกวงตะลึง!
ดอกไม้ต้องฝนกับปวยเล้งสูดลมหายใจเฮือก!
สีหน้าหลีอวี้มืดคล้ำลง!
เหล่าผู้ชมล้วนต่างอ้าปากค้าง!
‘เกลียดเธอจริงๆ’?
‘รักเธอจริงๆ’?
จางเย่หันหน้าไปทางที่นั่งของบุพการี ยกไมโครโฟนขึ้นเบาๆ ในตอนที่เขาเปล่งเสียงร้องออกมาทีแรก ทั้งหมดแต่ละคนในห้องส่ง ทั้งทีมงาน แขกรับเชิญ ผู้เข้าแข่งขัน รวมถึงผู้ชมล้วนตื่นตระหนก พวกเขาแทบไม่อยากเชื่อหูของตัวเอง มีผู้ชมบางคนถึงกับกระเด้งตัวลุกขึ้นมาจากเก้าอี้!
โจ๊กเกอร์ร้องเสียงแผ่วเบา
“มือคู่นั้นไม่มีทางหายหยาบกร้าน”
“มือที่อบอุ่นอยู่เบื้องหลังชั่วกาล”
“ถึงจู้จี้ก็เป็นห่วงเสมอมา”
“เสียใจที่ไม่รู้คุณค่า”
เอมี่อุทานออกมาทันที “อา!”
จางเสียเบิกตากว้าง!
ดอกไม้ต้องฝนน้ำเสียงสิ้นหวัง “อะไรกัน?”
ปวยเล้งตะกุกตะกัก “เขา เขา…”
หูเฟยทึ่ง!
ผู้ชมเองก็อึ้ง!
นี่คือภาษากวางตุ้ง!
โจ๊กเกอร์ร้องเพลงภาษากวางตุ้ง!
มิหนำซ้ำภาษากวางตุ้งนี้แม่งยังชัดแจ๋ว?
เพราะอะไรกัน?
สวรรค์!
ข้าแต่สวรรค์!
คนนับไม่ถ้วนในห้องอัดรู้สึกเหมือนเจอผี!
พวกนักดนตรีเองก็ตกใจสุดขีด!
โจ๊กเกอร์หลับตาร้อง
“ลุ่มหลงทำนองเพลงที่เธอขัดใจ”
“รักของแม่กลับไม่เคยลดน้อยลง”
“ตัดสินใจปล่อยวางทิฐิปลง”
“ที่สุดคงได้ตอบแทนคุณ”
ทันใดนั้น มือกีตาร์ที่ดีดทำนองคลอมาตลอดก็พลันหยุด!
วินาทีต่อมา จังหวะก็เปลี่ยนเป็นสะท้านสะเทือน กีตาร์ เบส กลองชุดทั้งหมดประสานเข้ามาพร้อมกัน เสียงดนตรีระเบิดไปทั้งเวที!
ทั่วบริเวณสั่นไหว!
เลือดในกายของคนทั้งหมดเริ่มเดือดพล่าน!
โจ๊กเกอร์ชี้ไปยังที่นั่งผู้ชมทิศหนึ่ง
“เป็นเธอ!”
“สายตาที่ช่างแสนอบอุ่น!”
“สอนให้อดทนฟันฝ่าอนาคต!”
“ย้ำเตือนว่าแม้จะล้มอย่ายอมแพ้!”
“ไม่มีวันตอบแทนพระคุณแม่ได้หมด!”
“รักยิ่งใหญ่ไร้ขีดจำกัด!”
“โปรดให้ผม ได้บอก ว่ารักคุณจริงๆ!”
พ่อครับ
แม่ครับ
ผมพูดไม่ค่อยเก่ง แสดงออกก็ไม่ค่อยเป็น กับคนอื่น ผมพูดเยอะ เจอเพื่อนผมก็พูดได้ทั้งวันทั้งคืน มีคนหาเรื่อง ผมก็ด่ามันกลับได้สามวันสามคืนติด แต่ต่อหน้าพ่อกับแม่ บางทีแค่ประโยคเดียวผมก็พูดมันไม่ออก ผมไม่รู้ว่าควรจะพูดยังไง ไม่รู้ว่าควรแสดงออกยังไง
แต่ว่า...
ผมรักพ่อกับแม่จริงๆ!
ผม…ผมรักพวกท่านจริงๆ!
บนเก้าอี้ผู้ชม แม่พลันน้ำตาไหลอาบ ไม่รู้ทำไม อยู่ๆ เธอก็ร้องไห้ออกมา!
นัยน์ตาของจางเสียเองก็แดงก่ำ มองดูมือทั้งสองที่เต็มไปด้วยร่องรอยแห่งเวลานับหลายปีของตน หยดน้ำตาที่ไม่รู้ว่าทำไมถึงรินไหลร่วงเผาะ เธอยกมือขึ้นปาดเช็ดน้ำตา แต่กลับพบว่ายิ่งเช็ดน้ำตาก็ยิ่งไหล ยิ่งเช็ดก็ยิ่งหนักขึ้น
ภายในห้องส่ง คนเป็นแม่ทั้งหลายต่างกำลังร้องไห้!
คนเป็นลูกหลายคนทั้งหญิงชายต่างขบฟันแน่น!
พวกเขาไม่รู้ว่าเกิดอะไรขึ้นกับตัวเอง รู้เพียงแค่ว่า เพียงนี้ช่างเยี่ยมมาก!
ยอดเยี่ยมเกินไปจริงๆ!
จางเย่ร้อง
“มือคู่นั้นไม่มีทางหายหยาบกร้าน”
“มือที่อบอุ่นอยู่เบื้องหลังชั่วกาล”
“ถึงจู้จี้ก็เป็นห่วงเสมอมา”
“เสียใจที่ไม่รู้คุณค่า”
“จดจำความอบอุ่นของสองมือนั้น”
“ดูแลเสมอไม่เคยแปรเปลี่ยนผัน”
“ความฝันเป็นจริงแล้วในวันนี้ อยากขอบคุณที่คอยเฝ้ามอง”
“ที่พร่ำสอนยังคงฝังจำขึ้นใจ”
“ดูแลให้ทั้งชีวิตไม่อิดออด”
เสียงดนตรีหยุดลง!
แล้วพลันระเบิดอีกครั้ง!
จางเย่เปล่งเสียงร้องสุดเสียง!
“เป็นเธอ! สายตาที่ช่างแสนอบอุ่น!”
ตอนนี้เอง หลายคนอดกลั้นไม่ไหวอีกต่อไป ต่างพากันลุกขึ้นยืนจากที่นั่ง ชูแท่งไฟเรืองแสงที่อยู่ในมือขึ้น โบกไปตามจังหวะเพลง บนใบหน้าของหลายคนเต็มไปด้วยน้ำตา หลายคนสีหน้าตกตะลึง ไม่มีผู้ใดอยากเชื่อว่า โจ๊กเกอร์จะร้องเพลงแบบนี้ออกมาได้!
“สอนให้อดทนฟันฝ่าอนาคต!”
“ย้ำเตือนว่าแม้จะล้มอย่ายอมแพ้!”
“ไม่มีวันตอบแทนพระคุณแม่ได้หมด!”
“รักยิ่งใหญ่ไร้ขีดจำกัด!”
“โปรดให้ผม ได้บอก ว่ารักเธอจริงๆ!”
กรีดร้อง!
ปรบมือ!
พลิกบรรยากาศในห้องส่งไปโดยสิ้นเชิง!
ฉับพลัน เสียงดนตรีก็หยุดลงอีกครั้ง
ไร้ซึ่งเสียงใดๆ!
ผู้ชมพลันหยุดเสียงปรบมืออย่างไม่รู้ตัว พลันปิดปากโดยอัตโนมัติ จ้องมองร่างโจ๊กเกอร์บนเวทีอย่างเงียบสงัด ทั้งห้องส่งเงียบสงัดจนวังเวง!
โจ๊กเกอร์ยกไมค์ขึ้น
พ่อ
แม่
ขอบคุณทั้งสองคน
ขอบคุณทั้งสองที่เลี้ยงผมมาจนโต
ขอบคุณทั้งสองที่สอนให้ผมรู้จักผิดชอบชั่วดี
ผม…
ผม…
โจ๊กเกอร์ยกไมค์ขึ้น แล้วลดมันลงอีกครั้ง
หนึ่งวินาที
สองวินาที
ทั้งห้องส่งต่างกำลังมองเขา
โจ๊กเกอร์ยกไมค์ขึ้นมาเป็นครั้งที่สาม
“โปรดให้ผม”
“ได้บอก”
“ว่ารักจริงๆ”


[Go To Next Chapter]( ./127.md)