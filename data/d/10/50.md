##บทที่ 950 : เหราอ้ายหมิ่นมาแล้ว!
ในวันนั้นข่าวสารยิ่งแพร่กระจายยิ่งพิศดารขึ้นทุกที
"ได้ยินว่าจางเย่แย่งละครของเจี่ยงฮั่นเวยมา!"
"อะไรกัน ฉันได้ยินว่าเป็นเพราะเจี่ยงฮั่นเวยเห็นจางเย่แล้วขัดหูขัดตาเลยต้องการกดดันเขาสักหน่อย"
"ข่าวที่ฉันได้ยินมาคือจางเย่ยั่วโมโหคนมากเกินไป อีกทั้งไม่เข้าใจกฎระเบียบ มาถึงตำแหน่งนี้แต่ไม่ยอมไปคารวะ 'พี่ใหญ่' ของเจี่ยงฮั่นเวย ดังนั้นเจี่ยงฮั่นเวยถึงได้หาเรื่องยุ่งยากมาให้เขา"
"เลิกพูดไร้สาระได้แล้ว เป็นข่าวลือทั้งหมดนั่นแหละ!"
"เฮ้อ ตอนนี้ข่าวต่างๆ ชักจะเยอะเกินไปแล้ว!"
"ไม่มีใครรู้รายละเอียดเลยเหรอ? ตกลงแล้วเกิดเรื่องอะไรขึ้นกันแน่?"
"ฉันถามเพื่อนที่อยู่ในวงการคนหนึ่ง เขาบอกว่าเจี่ยงฮั่นเวยพูดแบบนี้จริงๆ แต่บุญคุณความแค้นระหว่างเขากับจางเย่ล้วนไม่มีคนรู้!"
"เรื่องนี้เป็นความจริงงั้นเหรอ?"
"เรื่องจริง ได้รับการยืนยันแล้ว!"
"ยังไม่เห็นใครออกมาปฏิเสธข่าวลือเลยใช่ไหม?"
"ใช่ ถ้าหากเป็นข่าวปลอมตอนนี้ต้องมีคนออกมาอธิบายตั้งนานแล้ว!"
"ดูเหมือนว่าผู้สมัครพวกนั้นตอนนี้จะซ่อนตัวกันไปหมดแล้ว ไม่มีใครกล้าออกมาเป็นผู้จัดการของจางเย่เลย!"
ข่าวได้รับการยืนยันแล้ว!"
แฟนคลับของจางเย่กับเจี่ยงฮั่นเวยทะเลาะกันรุนแรงยิ่งกว่าเดิม!
วงการบันเทิงช่วงนี้นับได้ว่าคลื่นลมกำลังสงบ ไม่มีเรื่องใหญ่อะไรมาตลอด ดังนั้นหลังจากเกิดความวุ่นวายขึ้น ในที่สุดเรื่องนี้ก็ได้ขึ้นพาดหัวข่าว! ไม่ว่าจะเป็นคนธรรมดาหรือว่าสื่อ มีบุญคุณความแค้นกับนักแสดงทั้งสองคนนี้หรือคนที่ชอบติดตามข่าวเฉยๆ ความคึกคักถึงกับสูงเลยข่าวสตาร์ควีนถ่ายทำภาพยนตร์เรื่องใหม่หรือสตาร์คิงจะออกเพลงใหม่ นี่ก็คือนิสัยของมนุษย์ ทุกคนต่างก็มีด้านที่ซับซ้อนกันทั้งนั้น!
เหล่านักข่าวเองต่างก็เหมือนฝูงผึ้งแตกรัง!
ติดต่อจางเย่ไม่ได้!
ติดต่อเจี่ยงฮั่นเวยไม่ได้!
แต่ติดต่อผู้จัดการของเจี่ยงฮั่นเวยได้!
"สวัสดี ฉันคือนักข่าวของปักกิ่งไทมส์!"
"โอ้ มีเรื่องอะไรหรือ?"
"เปิดเผยสักหน่อยได้ไหมว่าอาจารย์เจี่ยงกับอาจารย์จางตกลงแล้วมีบุญคุณความแค้นอะไรกันแน่?"
"ไม่มีอะไรจะพูด"
"เดี๋ยวก่อน ฉัน…"
ตู๊ด ตู๊ด สายตัดไปแล้ว
หลังจากนั้นผู้จัดการของเจี่ยงฮั่นเวยก็ปิดโทรศัพท์
แต่ยิ่งเป็นเช่นนี้ ความกระตือรือร้นของเหล่านักข่าวก็ยิ่งมากขึ้น พวกเขาค้นพบอย่างแม่นยำว่าเรื่องราวภายในต้องใหญ่มากแน่ๆ ยิ่งไปกว่านั้นยังขยับเข้าใกล้ความจริงของข่าวไปอีกก้าวแล้ว!
จางเย่ล่ะ?
จางเย่จะทำอย่างไร?
เหล่านักข่าวต่างก็ตั้งตารอเป็นอย่างยิ่ง!
บรรยากาศของวงการบันเทิงในเวลานี้เองก็ตื่นเต้นถึงขีดสุด!
นักแสดงระดับ A คนหนึ่งจู่ๆ ก็ประกาศคำพูดต่อนักแสดงระดับ A อีกคนหนึ่ง!
นี่คือเทพเซียนทะเลาะกันชัดๆ!
นานๆ ทีจะได้เห็นสักครั้ง!
คนจำนวนนับไม่ถ้วนในวงการบันเทิงต่างก็รอดูว่าจางเย่จะจัดการกับเรื่องนี้ยังไง แม้ว่าสถานะของเจี่ยงฮั่นเวยจะพิเศษมากและเป็นที่เคารพอย่างสูงก็ตาม!
เพียงพริบตาจางเย่ก็แสดงการตอบโต้ในแบบของเขาออกมา!
การตอบโต้ครั้งนี้ทำให้ทั้งวงการบันเทิงตกอยู่ในความตื่นตะลึง!
จางเย่โทรศัพท์หาเหยาเจี้ยนไฉ
"มีอะไรเหรอเสี่ยวจาง?" เหยาเจี้ยนไฉเอ่ย
จางเย่ตรงเข้าประเด็นทันที "เหล่าเหยา คุณอยู่ในวงการบันเทิงมาตั้งหลายปีขนาดนี้ เป็นที่คุ้นเคยดี คุณช่วยผมประกาศคำพูดแทนผมทีสิ"
เหยาเจี้ยนไฉงุนงง "คำพูดอะไร?"
จางเย่ตอบ "พูดว่า…นายมาอวดดีอะไรกับฉัน!"
เหยาเจี้ยนไฉไร้คำพูด "นายจะทำอะไรเนี่ย!"
จางเย่ตอบ "บอกแบบนี้นะ!"
"แน่ใจเหรอ?" เหยาเจี้ยนไฉเหงื่อตก
จางเย่พยักหน้า "แน่ใจมากๆ!"
เหยาเจี้ยนไฉเองก็รู้จักนิสัยของคู่หูเก่าคนนี้ "ก็ได้"
ไม่นาน คำพูดนี้ของจางเย่ก็แพร่กระจายไปในวงการบันเทิง!
ฟางเว่ยหงเหงื่อแตกพลั่ก!
เฉินกวงไร้คำพูด!
ฟ่านเหวินลี่สูดลมหายใจเฮือกใหญ่!
คนอื่นๆ ในวงการล้วนตกตะลึงอย่างถึงที่สุด!
นายมาอวดดีอะไรกับฉัน ใครจะไปคาดคิดว่าจางเย่จะพลันใช้วิธีที่บ้าบิ่นเช่นนี้ในการประกาศสงครามกับเจี่ยงฮั่นเวย! นี่แหละคือการทะเลาะกันขึ้นมาแล้วจริงๆ!
……
อีกด้านหนึ่ง
ในบ้านของเจี่ยงฮั่นเวย
นี่คือคฤหาสน์แห่งหนึ่ง ตอนนี้เขาอยู่ในห้องรับแขก กำลังพูดคุยเรื่องการกระบวนท่าที่จะใช้ตอนถ่ายทำภาพยนตร์อยู่กับครูสอนกังฟูสองคนและสตั๊นแมนอีกคนหนึ่ง
ผู้จัดการของเขาชื่อว่านอี้ เดินเข้ามากล่าวบางสิ่งข้างหูเขา
เจี่ยงฮั่นเวยได้ยินข่าวก็หัวเราะฮ่าๆ เสียงดัง "ดี! คุณไปบอกเขา งั้นก็รอดูแล้วกัน!"
ว่านอี้พยักหน้า
"พี่เจี่ยง มีอะไรเหรอครับ?" โค้ชการต่อสู้คนหนึ่งถามขึ้น
สตั๊นแมนคนนั้นกะพริบตา "จางเย่เหรอครับ?"
เจี่ยงฮั่นเวยตอบอย่างขบขันว่า "ผมผ่านร้อนผ่านหนาวในวงการนี้มายี่สิบปีแล้ว! คนที่เพิ่งเข้ามาได้แค่สองปีคนหนึ่งยังกล้ามาประกาศคำพูดถึงผม?"
ว่านอี้ถามว่า "พี่เจี่ยง คุณกับจางเย่ตกลงแล้วเป็นอะไรกันแน่?"
"ไม่ต้องถามแล้ว" เจี่ยงฮั่นเวยพลันเสริมขึ้นมาอีกประโยคว่า "หนี้เลือดล้ำลึก!"
ว่านอี้พยักหน้า "ฉันเข้าใจแล้ว ฉันจะบอกในวงการให้ทันที แล้วก็จะใช้เส้นสายสักหน่อย รับรองได้ว่าจางเย่จะหาผู้จัดการไม่ได้เลยสักคน! จะไม่มีคนกล้าไปอยู่ฝั่งเขาแน่ๆ!"
เจี่ยงฮั่นเวยร้องอืม!
ทันใดนั้นเอง สหายเก่าในกลุ่มนักแสดงคนหนึ่งก็โทรศัพท์มา
"เหล่าเจี่ยง"
"โอ้ พี่โจว"
"ฉันมาไกล่เกลี่ยน่ะ"
"เหอเหอ งั้นก็ไม่ต้องพูดแล้ว"
"ทำไมนายถึงได้ทะเลาะกับจางเย่ล่ะ? ช่างเถอะ ฉันสนิทกับเสี่ยวฟางผู้จัดการของเสี่ยวจางมาก เธอขอให้ฉันมาช่วยพูดประนีประนอมกับพวกนายสักหน่อย ต่างก็เป็นดาราระดับ A เหมือนกัน อย่าทำให้มันไม่น่าดูนักเลย คนทั่วไปถึงเวลานั้นเขาจะมองพวกเราเป็นตัวตลกนะ ทะเลาะกันต่อไปมีแต่จะเจ็บหนักทั้งสองฝ่าย"
"พี่โจว พี่ไม่รู้เรื่องภายใน"
"เหล่าเจี่ยง"
"ไม่ต้องพูดแล้วล่ะ ฮ่า วันหน้าผมจะเชิญพี่ไปดื่มนะ"
หลังวางสายก็มีโทรศัพท์มาไกล่เกลี่ยอีก คือจางเสียผู้เป็นนักร้อง
"เสี่ยวเจี่ยง ไม่ได้พบกันนานเลยนะ?"
"คุณป้าจางเหรอครับ หลังจากงานปีใหม่ปีนั้นก็ดูเหมือนว่าจะไม่ได้พบกันเลย"
"เธอกับเสี่ยวจางฉันล้วนสนิทสนมด้วยทั้งคู่ ทำไมถึงกลายเป็นเรื่องวุ่นวายแบบนี้ได้? เห็นแก่หน้าฉัน ปล่อยเรื่องนี้ไปเถอะนะ"
"ปล่อยไปไม่ได้จริงๆ ครับ"
"ไม่ว่าอย่างไรก็จะไม่ยอมให้เสี่ยวจางเขาหาผู้จัดการงั้นเหรอ? นี่มันเรื่องอะไรกัน?"
"คุณไม่ต้องพูดแล้วล่ะครับ ไม่ใช่ว่าผมไม่เห็นแก่หน้าคุณ แต่เรื่องนี้ไม่ว่าจะเป็นใครมาก็ไม่ตกลงทั้งนั้น!"
มีโทรศัพท์ไกล่เกลี่ยมากี่สายเจี่ยงฮั่นเวยก็ปฏิเสธทั้งหมด!
เหมือนที่เขากล่าวไว้ ใครมาก็ไม่ตกลงทั้งนั้น!
เจี่ยงฮั่นเวยต้องการสร้างความลำบากให้จางเย่ คำพูดมากมายของเขาไม่ได้เอ่ยกับคนอื่น เพราะเรื่องมากมายในยุทธภพ คนนอกล้วนไม่ทราบ เขาก็ไม่มีทางพูดออกมา ทั้งไม่อยู่ในสถานะที่จะออกมาพูดได้ แรกเริ่มเดิมที เขาก็เป็นเพียงศิษย์ที่ทางหัวซานขับไล่ออกมา ส่วนเรื่องที่กล้าประกาศคำพูดถึงจางเย่ แน่นอนว่าเจี่ยงฮั่นเวยไม่ได้คิดว่าวรยุทธ์ของตนจะยอดเยี่ยมไปกว่าจางเย่ ในสายตาของเขาแล้ว เมื่อเห็นข่าวจำนวนหนึ่ง คนทั้งสองฝ่ายก็จะคิดไปเองว่าทั้งสองฝ่ายนั้นฝีมือเทียบเท่ากัน (เขาจินตนาการไปเอง) นี่ถือเป็นผลรับที่ดีที่สุด แน่นอนว่าเพราะไม่เคยแลกเปลี่ยนฝีมือกันมาก่อน ดังนั้นความจริงอาจจะเลวร้ายยิ่งกว่า เจี่ยงฮั่นเวยไม่ยอมให้จางเย่รับคนใหม่ได้สำเร็จหรือรับสมัครไปเรื่อยๆ นี่ไม่ได้อย่างแน่นอน! แต่ปัญหาคือครั้งนี้เจี่ยงฮั่นเวยไม่ได้เตรียมจะประชันกับจางเย่ และไม่จำเป็นต้องต่อยตีกันด้วย!
ประลองฝีมือ?
ประชันฝีมือ!
นั่นมันล้าสมัยไปแล้ว!
เจี่ยงฮั่นเวยไม่ใช่คนไม่รู้จักยืดหยุ่นขนาดนั้น ในบางมุม เขาไม่ได้หัวแข็งเลยแม้แต่น้อย เรื่องราวในยุทธภพ เขาสอดมือเข้าไปยุ่งไม่ได้ ช่วยอะไรไม่ได้ แต่ที่นี่ไม่ใช่วงการศิลปะการต่อสู้ ที่นี่คือวงการบันเทิง และเขาก็เป็นหนึ่งในดาราไม่กี่คนที่เป็นที่เคารพอย่างสูงในวงการ! มีตรงไหนที่จำเป็นต้องประมือกับจางเย่กัน? นี่เดิมทีก็ไม่ใช่สถานที่สำหรับต่อยตี จางเย่กับเขาต่างก็เป็นดาราระดับ A ด้วยกันทั้งคู่ คนสองคนไม่สามารถประลองกันสักยกเพื่อตัดสินแพ้ชนะ ใครแพ้คนนั้นก็ล่าถอยไป? ที่นี่ไม่ใช่สนามเด็กเล่นเสียหน่อย! ที่นี่คือสังคมที่มีกฎหมายควบคุม กฏของยุทธภพไม่สามารถนำมาใช้กับที่นี่ อาชีพหนึ่งๆ ก็มีกฎของตนเอง ในวงการบันเทิง สิ่งที่นำมาวัดกันคือชื่อเสียง ความคาดหวัง ความอดกลั้น ความสามารถ! ไม่ต้องไปสนใจเรื่องที่จางเย่สามารถกวาดล้างสำนักใหญ่ๆ ในยุทธภพได้อย่างไม่เกรงกลัว แต่ในวงการบันเทิง เขารับรองได้ว่าเส้นสายของตน จะไม่ปล่อยคนแซ่จางไปแม้แต่นิดเดียว! เขาเชื่อมั่นในคำพูดของตน เขาสามารถบีบจางเย่จนตายได้! หรืออย่างน้อยที่สุดก็ทำให้จางเย่หาผู้จัดการไม่ได้ เขายังสามารถทำได้!
กังฟูของนายยอดเยี่ยมมาก? นายต่อยตีได้? นั่นจะมีประโยชน์อะไร!
นายทำได้ แล้วผู้จัดการนายทำได้ไหม?
ต่อยตีไม่ชนะนายจางเย่ แต่พี่น้องสกุลเจี่ยงของฉันไม่กี่คนจะจัดการผู้จัดการของนายไม่ได้? พูดแบบไม่น่าฟังก็คือ ฉันจะทำให้ผู้จัดการของนายประสบอุบัติเหตุเล็กน้อย ตำรวจมาตรวจสอบก็สาวถึงตัวพวกฉันไม่ได้! ใครยังจะกล้าเป็นผู้จัดการของนาย? เจอคนหนึ่งฉันก็จะตีคนหนึ่ง! คิดว่าฉันอยู่ในวงการมากี่ปีแล้ว? ยังจะมาบอกว่าฉันไปอวดดีอะไรกับนายอีก? วันนี้ฉันแม่งจะอวดดีกับนายให้ดู! ฉันขอประกาศไว้ตรงนี้เลย!
แล้วจะทำไม?
……
ที่อีกด้านหนึ่ง
ในบ้านพ่อแม่
จางเย่ได้รับข้อความของเจี่ยงฮั่นเวยอย่างรวดเร็ว!
พวกเราคอยดูกันไปเถอะ?
จางเย่ฟังแล้วก็ขบขัน รู้ว่าต่อยตีไม่ชนะฉันก็เลยประกาศออกมาว่าจะจัดการผู้จัดการของฉัน? ทำให้คนไม่กล้ามาสมัคร? แต่ก็ไม่อาจไม่ยอมรับว่าการเคลื่อนไหวลับๆ ของเจี่ยงฮั่นเวยครั้งนี้เป็นอะไรที่รุนแรงจริงๆ ความจริงแล้วก็นับว่าประสบความสำเร็จมากทีเดียว มาจนถึงวันนี้ ผู้จัดการที่ฟางเว่ยหงแนะนำมาแล้วเขาติดต่อไปเหล่านั้นต่างก็เงียบหายไร้ข่าวคราว!
แม่โกรธจนด่าเจี่ยงฮั่นเวยไปทั้งบ่าย ปิดท้ายด้วยการถามว่า "ลูกชาย มีข่าวผู้จัดการบ้างไหม?"
"ไม่มีเลย" จางเย่ส่ายหน้า
พ่อหน้าบึ้ง "ไม่มีผู้สมัครแม้แต่คนเดียวเหรอ?"
จางเย่ร้องอืม "คนเดียวก็ไม่มี"
แม่พูดด้วยความโกรธว่า "ทำไมถึงได้ขี้กลัวกันขนาดนี้? ผู้จัดการของดาราระดับAจะไม่มีคนอยากรับหน้าที่เลยเหรอ? ดีร้ายยังไงก็ต้องมีสักคนสองคนสิที่ไม่กลัวปัญหา?"
พ่อถอนหายใจ "เจี่ยงฮั่นเวยนั่นอยู่ในวงการเย่อหยิ่งมาก ได้ยินมาว่าเป็นอันธพาลคนหนึ่ง มีประสบการณ์ในยุทธภพมาก ก่อนหน้านี้ก็เคยทะเลาะกับคนอื่นมาก่อน เขาก็เหมือนเสี่ยวจาง เป็นคนประเภทถ้าพูดว่าจะทำก็คือทำจริง คนที่มาสมัครเป็นผู้จัดการก็คือคนที่ต้องทำมาหากิน ไม่จำเป็นต้องมารับอันตรายนี้ มีใครไม่กลัวถูกเล่นงานบ้างล่ะ?"
แม่ตอบกลับด้วยความโกรธว่า "เขาไม่สนใจกฎหมายอะไรเลยหรือไง?"
พ่อตอบว่า "คนพวกนี้น่ะ มีลูกเล่นมากมายเลยล่ะ!"
ตอนนั้นเอง เสียงกริ่งหน้าประตูก็ดังขึ้น!
แม่ตะโกนออกไปด้านนอก "ใครน่ะ?"
"คุณย่า หนูเอง" เป็นเสียงของเฉินเฉิน!
แม่ที่กำลังโมโหหัวฟัดหัวเหวี่ยงพลันเปลี่ยนเป็นสดใสขึ้นในพริบตา "เฉินเฉิน!"
จางเย่กะพริบตา!
เหราอ้ายหมิ่นกับเฉินเฉินมาถึงแล้ว!


[Go To Next Chapter]( ./51.md)