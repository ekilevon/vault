##บทที่ 968 : อย่าได้หลงลืมความตั้งใจเดิม!
ไฟสว่างแล้ว
ประตูเปิดออกแล้ว
หลังการแถลงข่าว จางเย่ก็ลงจากเวที
แต่ว่าเหล่าสื่อกลับไม่ยอมจากไป!
"อาจารย์จาง!"
"อาจารย์จางรอก่อน!"
"ขอสัมภาษณ์หน่อยครับ!"
"อาจารย์จาง!"
"รอหน่อยครับ! รอหน่อย!"
นักข่าวนับไม่ถ้วนกรูเข้ามาอย่างตื่นเต้น นักข่าวชายบางคนที่นั่งอยู่แถวหลัง ถึงกับขึ้นไปเหยียบบนเก้าอี้ฝ่าฝูงชนเข้ามา ล้วนบ้าคลั่งไปหมดแล้ว!
จางเย่ไม่ตอบคำถาม ไม่รับสัมภาษณ์ พอหมุนตัว ก็เดินกลับเข้าไปหลังเวทีทันที
เหล่าทีมงานช่องสิบสี่เห็นดังนั้น ก็รีบเข้ามาขวางเหล่านักข่าวเอาไว้ ร้องเสียงดัง "กรุณากลับก่อนนะครับ ขอเชิญกลับไปก่อนนะครับ"
เหล่านักข่าวบางส่วนเห็นท่าทางดังนั้นก็ทราบแล้วว่าวันนี้คงไม่ได้สัมภาษณ์จางเย่แล้ว พวกเขามีความรู้สึกไว ทราบว่าวันนี้ต้องเป็นเรื่องใหญ่แน่ จึงได้รับกลับไปหาเพื่อนร่วมงานผู้ควบคุมกล้อง แบกกล้องวิ่งไปอย่างเร่งร้อน
คนอื่นๆ เห็นดังนั้น ก็ได้สติเช่นกัน!
"ไป!"
"เร็วๆๆๆ!"
"กลับสถานี!"
"รีบติดต่อ บก.!"
"รีบเอารถมาเลย!"
งานแถลงข่าวนี้ สมควรเรียกเป็นสารคดีที่ชวนตระหนกเป็นอย่างยิ่ง พวกเขาต้องกลับไปขอความเห็นจากหัวหน้าในทันที ข่าวใหญ่แบบนี้ ไม่สนใจรายละเอียด สนใจที่ความเร็ว ใครออกข่าวก่อน คนนั้นได้เปรียบ!
แต่ไม่ว่าจะไวอย่างไร พวกเขาย่อมไม่มีทางไวกว่าคนของ CCTV ทางนี้ไม่จำเป็นต้องขับรถไปไหนเลยแม้แต่น้อย แค่ขึ้นชั้นบนก็เจอหน่วยงานแล้ว!
สารคดีถูกผู้บริหารของ CCTV ระงับไปเมื่อหลายวันก่อน แน่นอนว่าคนของช่องข่าวต้องไม่กล้าออกความเห็นอะไร เพียงแต่ส่งเรื่องให้กับเหล่าผู้บริหารทันที
คราวนี้ ทั้ง CCTV ต้องตกตะลึงแล้ว!
รองหัวหน้าสถานีโจวปิดแฟ้มลั่น "อะไรนะ? ว่าอะไรนะ?"
รองหัวหน้าสถานีหลี่ตาแทบถลน "เธอ เธอพูดอีกทีซิ?"
นักข่าวหญิงของช่องข่าวฝืนยิ้มพูด "จางเย่อาศัยการแถลงข่าวปล่อยสารดีด้วยการบรรยายสดค่ะ นี่ นี่วิดีโอจากห้องแถลงข่าวค่ะ"
พวกเขารีบดู
เร่งความเร็ว
เร่งขึ้นอีก
ใช้เวลาแค่ห้านาทีพวกเขาก็ดูจบ!
เหล่าผู้บริหารหน้าซีดเผือด!
"ไอ้จางเย่แม่งเป็นบ้าอะไรขึ้นมาอีกวะ?"
"กำลังจะออกไปแล้ว ยังมายุ่งบ้าอะไรอีกวะ?"
"โมโหแทบตายแล้ว!"
"ไร้ขื่อไร้แปเกินไปแล้ว!"
"นักข่าวเยอะขนาดนั้น กล้าพูดจริงๆ?"
"ไฟล์ต้นฉบับถูกลบไปแล้ว เขา เขาก็เลยพูดสดๆ บนเวที?"
"ปล่อยออกไปไม่ได้!"
"นี่คือการแถลงข่าวที่จัดโดยซีซีทีวี! เกิดหลุดออกไปล่ะก็จบสิ้นแน่!"
"รีบบอกหัวหน้าสถานี!"
"เร็ว!"
"แจ้งหัวหน้าสถานี! เรื่องใหญ่แล้ว!"
……
หลังเวที
คนของช่องสิบสี่ล้วนยืนอยู่ต่อหน้าจางเย่
หวงตานตานมองเขา "ผู้กำกับจาง ขอบคุณนะคะ"
จางเย่ยิ้ม "เรื่องที่สัญญากับเธอไว้ ต่อให้ฟ้าถล่มลงมาฉันก็มีวิธี ไม่ต้องขอบคุณหรอก หน้าที่ของเธอตอนนี้คือรักษาตัวให้ดี ผ่าตัดให้ดี ต่อไปฉันยังรอให้เธอช่วยอยู่นะ"
"ผู้กำกับจาง! ผม..." ถงฟู่หน้าแดงก่ำ
ฮาฉีฉี "ก่อนนี้พวกเราคิดว่าคุณจะ..."
จางจั่ว "เรื่องใหญ่ขนาดนี้ ทำไมคุณไม่บอกพวกเราเลย!"
จางเย่ยิ้ม "เธอก็บอกเอง เพราะเป็นเรื่องใหญ่ขนาดนี้ คนอื่นถึงแบกไม่ไหวไงล่ะ"
"ทุกคนแบกด้วยกันสิ!"
"ใช่!"
"แบกไปด้วยกัน!"
"คุณทำคนเดียวได้ไง!"
"คุณกำลังดูถูกพวกเรานะผู้กำกับจาง!"
ทุกคนล้วนแต่ส่งเสียง ความจริงในใจนั้นกำลังประทับใจอย่างยิ่ง ก่อนการแถลงข่าวนี้ทุกคนปล่อยวาง บางคนถึงขั้นถอดใจไปแล้ว แต่เมื่อเห็นจางเย่ปรากฏตัวบนเวทีอย่างสุขุม พูดเปิดรายการ ทุกคนก็เลือดลมพุ่งพล่าน!
ผู้กำกับจางยังคงเป็นผู้กำกับจาง!
ไม่เคยทำให้พวกเขาต้องผิดหวัง!
จางเย่มองคนรอบๆ ตัวเขา แล้วว่า "ไม่ใช่ดูถูกทุกคน แต่เป็นไม่จำเป็นต้องลากทุกคนมาล่วงเกินคนอื่นๆ ไปด้วย ฉันเองไม่เป็นที่ต้อนรับ ล่วงเกินคนมาก็มาก ฉันไม่สนใจเรื่องนี้อยู่แล้ว แต่ทุกคนไม่เหมือนกัน พวกเธอต่อไปยังต้องอยู่ในวงการนี้ อยากจะมีชื่อฉาวโฉ่แบบฉันที่ใครเห็นใครอยากทุบเหรอ? ไม่ต้องหรอก พวกเราอยู่ทีมเดียวกัน งานการก็แบ่งกันชัดเจนแล้วไม่ใช่เหรอ? พวกเธอรับผิดชอบเรื่องรายการ เรื่องล่วงเกินคนฉันจัดการเอง!"
ฮาฉีฉี "ผู้กำกับจาง ขอโทษนะคะ ก่อนนี้ฉันยัง..."
จางเย่ตัดบทเธอ "เป็นฉันต่างหากที่ต้องขอโทษพวกเธอ ไม่บอกอะไรพวกเธอสักคำ ความจริงวันนั้นฟังที่พวกเธอบอกว่ายินดีจะแบกรับชื่อเสียอันฉาวโฉ่น่ะ ฉันเองก็ภูมิใจอย่างยิ่ง ประทับใจอย่างยิ่ง พวกเธอไม่ทำให้ฉันขายหน้าจริงๆ"
……
หนังสือพิมพ์
ขณะนี้กำลังปั่นป่วนวุ่นวายแล้ว!
หลายคนกำลังพูดโทรศัพท์ ทั้งระดับหัวหน้าหรือพนักงานของหนังสือพิมพ์กำลังอยู่หน้าจอจอหนึ่ง เล่นคลิปงานแถลงข่าวของช่องสิบสี่ย้อนหลัง!
ดูจบแล้ว
นักข่าวที่อยู่ในเหตุการณ์ว่า "จางเย่พูดชัดเจนว่าที่มาของมลพิษเหล่านี้คือโรงหลอมเหล็ก สถานีเติมน้ำมัน ของเสียจากการเผาใหม้เชื้อเพลิง บริษัทที่ปล่อยมลพิษ แม้แต่ไฟหุงต้มตามบ้าน หากเผยแพร่ออกไป จะไม่วุ่นวายหนักหรือ?"
ทุกคนไม่แน่ใจนัก ต่างรอหัวหน้าพูดออกมา
รองหัวหน้าบรรณาธิการ "เผยแพร่ไม่ได้มั้ง?"
บรรณาธิการอีกคน "ต่อให้รู้แหล่งกำเนิด เรายังทำอะไรได้? จะหยุดการเผาไหม้เชื้อเพลิง? ห้ามการผลิตเหล็ก? ปิดโรงงาน?"
หัวหน้าหน่วยงานอีกคนกลับเห็นแตกต่างออกไป "จางเย่บอกหรือว่าจะให้ปิดโรงงาน? คำพูดไหนบ้างที่บอกว่าหยุดการทำความร้อน? มลพิษจากการเผาไหม้ สามารถลดการใช้ถ่านหิน เพิ่มการใช้งานแก๊ซธรรมชาติ! มลพิษจากการหลอมผลิตเหล็กสามารถใช้มาตรการจากกระทรวงสิ่งแวดล้อมมากำกับ เพิ่มการชดเชยและควบคุมโดยประชาชน! ของเสียจากการเผาไหม้ของยานพาหนะ สามารถเพิ่มโทษ รถที่ปล่อยไอเสียเกินค่ามาตรฐาน ทำการลงโทษ! เห็นคันหนึ่งปรับคันหนึ่ง! อะไรเรียกว่าทำอะไรไม่ได้?"
รองหัวหน้าบรรณาธิการอีกคน "แต่ว่าคนทั่วไปไม่คิดอย่างนั้นน่ะสิ! พวกเขาต้องอยากกำจัดโรงงานเหล็ก! ไม่ยอมให้รถใหญ่เข้ามาในเมือง! ประชาชนส่วนใหญ่โง่เขลา ถ้าเกิดเห็นสารคดีชุดนี้ล่ะก็..."
"เอาล่ะ หยุดเถียงกันเถอะ" หัวหน้าบรรณาธิการพูด
ทุกคนหันมองเขา
หัวหน้าบรรณาธิการส่งเสียงหัวเราะคำหนึ่ง ยิ้มอย่างจนปัญญา "พูดกันตรงๆ นะ ฉันนับถือเขาอยู่สักหน่อย อย่างน้อยจางเย่ก็กล้าพูด กล้าบอกความจริง ทั้งยังพูดความจริงออกมาทั้งหมดด้วย!" เขาเงียบไปครู่ ก่อนออกคำสั่ง "พิมพ์ ลงไปทั้งอย่างนั้นแหละ! คลิปนี้ส่งให้เหล่าหู ฉันจะเขียนข่าวบ่ายนี้ด้วยตัวเอง!"
“หัวหน้า!”
“ทำไมกัน?”
“จะลงข่าวนี้จริงๆ เหรอครับ?”
“หือ?”
หัวหน้าบรรณาธิการมองทุกคน "ทำไมจะไม่ลงข่าว? ทำไมถึงลงไม่ได้? จางเย่เป็นพิธีกร เป็นผู้กำกับสารคดี กลับทำสิ่งที่สื่ออย่างพวกเราทำไม่ได้ รายงานแบบนี้ควรจะเป็นเราเขียน เราพบ แต่ว่าตอนนี้ กลายเป็นผู้กำกับสารคดีคนหนึ่งที่เป็นผู้เปิดเผย พวกเธออายกันไหม? ฉันอาย! ฉันอายมาก! ฉันรู้ว่ารายงานแบบนี้อาจจะไม่ได้รับอนุมัติ แต่ในฐานะสื่อมวลชน บางครั้ง ก็ควรจะยืดหยัดบ้าง!"
ทุกคนต่างเงียบเสียงลง
หัวหน้าบรรณาธิการว่า “เรื่องแบบนี้ อย่างไรก็ต้องให้ประชาชนรู้ พวกเขามีสิทธิ์รู้!”
บรรณาธิการหญิงนั้นยิ้ม "หัวหน้าพูดถูก ฉันเองก็เพิ่งจะทราบว่าทำไมหลายคนถึงชอบจางเย่นัก คนๆ นี้บางครั้งทำให้คนได้หวนนึกถึงตัวเองสมัยก่อน ตอนนี้มีคำพูดหนึ่งที่แพร่หลาย 'อย่าได้หลงลืมความตั้งใจเดิม' ฉันคิดว่าคำนี้ จางเย่คงไม่มีวันได้เข้าใจ เพราะสิ่งที่เขาทำมาหลายปี พูดมาหลายปี ล้วนเป็นความตั้งใจเดิมที่เขาไม่เคยหลงลืม แต่พวกเรา บางทีอาจแทบลืมไปแล้ว"
"งั้นก็ลง!"
"ฮึ่ม ลงก็ลง!"
"ใช่ พวกเราจะไปกลัวอะไรกัน!"
"ฉันจะติดต่อเหล่าหู ขอให้ทางเว็บลงคลิปนี้ด้วย!"
"หัวหน้า ผมจะเขียนร่างให้คุณ!"
"เอ้า ต่อให้ฟ้าถล่มก็ถล่มสิ ยังไงก็มีจางเย่ยันไว้อยู่นี่!"
ทั้งสำนักพิมพ์ยุ่งวุ่นวายไปด้วยกัน!
ในเวลาเดียวกัน หนังสือพิมพ์และสำนักข่าวอื่นก็พร้อมลงมือแล้ว!


[Go To Next Chapter]( ./69.md)