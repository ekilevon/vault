##บทที่ 945: เอากลับไปแบบ ‘เป็นๆ’ นะ!
วันต่อมา
ณ สำนักบู๊ตึ้งใต้
บังเกิดเสียงสยองขวัญดังขึ้น!
ปึงๆๆ
"สหายรัก เปิดประตูหน่อย!"
ปึงๆๆ
"สหายรัก เปิดประตูหน่อย!"
ครึ่งชั่วโมงให้หลัง เหล่าศิษย์บุรุษของสำนักอู่ตังก็ต้องกรีดร้อง!
สำนักถูกสยบ!
ป้ายขวางพังทลาย!
……
วันต่อมา
วันต่อๆ มา
เหล่าสำนักทั้งหลายล้วนแล้วแต่ได้ยินถ้อยคำที่ทำให้พวกเขาต้องขนหัวลุก!
"สหายรัก เปิดประตูหน่อย!"
จากนั้นก็มีแต่ความวุ่นวายเละเทะ!
……
สิบวันให้หลัง
ภูเขาหัวซาน
สำนักใหญ่ของสำนักหัวซาน
ประตูสำนักถูกเคาะสองครั้ง เป็นเสียงดังปังๆ
"เปิดประตู!"
ปึงๆๆ
"เปิดประตู!"
ทันใดนั้น กลไกที่ถูกติดตั้งเอาไว้ล่วงหน้าก็ทำงานอย่างไร้เสียง แหขนาดใหญ่พลันร่วงตะครุบลงมา ครอบบริเวณหน้าประตูสำนักซึ่งมีคนส่งเสียงโวยวายอยู่!
ประตูสำนักทั้งสองด้านเปิดออกทันที!
"สำเร็จแล้ว! สำเร็จแล้ว!"
"ลุย!"
"จับมัน!"
"ฆ่า!"
"ไอ้โจรชั่ว!"
"ปกป้องหัวซาน!"
"ตีมัน!"
ทั้งหมัดทั้งเท้าร่วมประสาน!
ปรากฏประกายดาบเงากระบอง!
ฝ่ามือลอยล่อง!
แต่ทันใดนั้น ร่างที่ติดอยู่ในแหก็ร่ำร้องออกมาอย่างขุ่นเคืองระคนเจ็บปวด ทำให้ศิษย์หัวซานทั้งหมดต้องตะลึง!
"เช็ด-แม่-มึง!" นั่นคือฟ่านเหวินผู้เป็นศิษย์น้องของเจ้าสำนักหัวซาน บนศีรษะเต็มไปด้วยผ้าพันแผล แขนใส่เฝือก เขานอนทอดร่างบนพื้น จมูกบวมเขียว ใบหน้าบวม ร่ำร้องอย่างโกรธเคือง "พวกเธอตีฉันทำไม!"
หลังถูกปล่อยตัวออกจากสถานีตำรวจเมื่อหลายวันก่อน ฟ่านเหวินก็ไปที่โรงพยาบาลเพื่อทำแผลฉีดยาป้องกันพิษสุนัขบ้า เพราะถูกสุนัขจ้างอ๋าว (ทิเบตันมัสทิฟฟ์) กัด วันนี้เพิ่งได้ฤกษ์กลับสำนัก ไม่คาดคิดว่ายังไม่ทันข้ามธรณีประตู ก็กลับถูกรุมทำร้ายจนเฝือกแตกเสียหาย!
เหล่าศิษย์ทั้งหลายล้วนตาค้าง!
"ไอ้หยา!"
"อาจารย์อาฟ่าน!"
"อาจารย์อา!"
"ทำไมถึงเป็นท่านได้? ทำไมเล่า?"
"ท่านกลับมาทำไม?"
"ไอ้หยา ทำไมถึงไม่ส่งเสียงพูดอะไรเล่าท่าน!"
ฟ่านเหวินคำราม "ฉันแม่งไม่ส่งเสียงพูดงั้นรึ? ฉันบอกให้พวกเธอเปิดประตูแล้วไงเล่า!"
เหล่าศิษย์ทั้งหลายรีบเคลื่อนย้ายร่างแห ช่วยเหลือฟ่านเหวินออกมา ยังนึกบ่นในใจว่าอาจารย์อาพูดคำว่า ‘เปิดประตูหน่อย’ นั่น ใครจะไปรู้ว่าเป็นท่าน หลายวันนี้ คำ ‘สหายรัก เปิดประตูหน่อย’ กลายเป็นเรื่องสยองขวัญในยุทธภพไปแล้ว เหล่าสำนักใหญ่ทั้งหลายได้ยินคำพูดนี้เป็นต้องใจเต้นตึกตัก ทุกคนกลายเป็นนกหวาดเกาทัณฑ์กันไปหมด!
เส้าหลินถูกทะลวง!
คุนหลุนถูกทลาย!
สกุลโจวแตกพ่าย!
คงท้งและฝ่ามือทรายเหล็กถูกทำร้ายอย่างชั่วช้า!
หลังจากนั้น ในช่วงสิบกว่าวันนี้ ทั้งสำนักบู๊ตึ๊งใต้ ง้อไบ๊ เหมาซาน สำนักมวยสกุลจ้าว และเหล่าผู้ไล่ล่าตามจางเย่กับเหราอ้ายหมิ่นต่างๆ ก็ล้วนถูกจางเย่ไล่จัดการทั้งหมด ทั้งทลายประตูสำนัก ทุบทำลายป้ายขวาง ไม่มีใครสามารถหลบหนีพ้น มีสองสำนักที่พอได้ข่าวก็รีบเคลื่อนย้ายป้ายขวางหลบหนีไปยังพื้นที่ลี้ลับ ทว่าไม่ทราบเพราะเหตุใดจางเย่กลับหาพบจนได้! แม้เป็นเช่นนั้นแล้ว จางเย่ยังไม่มีความคิดจะหยุดมือ!
ต่อไปจะเป็นคราวของใคร?
บัดนี้ไม่ว่าผู้ใดก็ล้วนทราบ!
ต่อไปต้องเป็นพวกเขาสำนักหัวซานแน่นอน!
เนื่องจากสำนักที่เข้าร่วมเหตุการณ์ครั้งนั้น ขณะนี้เหลือเพียงสำนักหัวซานของพวกเขาเท่านั้น เห็นชัดว่าคราวนี้จางเย่ต้องตรงมายังสำนักของพวกเขาแน่ๆ ก่อนหน้านี้จางเย่อยู่ใกล้หัวซาน แต่กลับไม่มา จงใจเก็บพวกเขาไว้เป็นที่สุดท้าย เห็นได้ว่าจางเย่ต้องการจัดการพวกเขาเป็นพิเศษ เพราะว่าในงานชุมนุมครั้งนั้น เฉินสี่และสำนักหัวซานเป็นตัวตั้งตัวตี เป็นสำนักเดียวที่มีปรมาจารย์ร่วมศึก!
ฟ่านเหวินมาถึงก็ถามถึงสถานการณ์
พอฟังเหล่าศิษย์อธิบายจบ ทุกคนล้วนมีสีหน้าเคร่งเครียด!
"อาการบาดเจ็บของเจ้าสำนักเป็นอย่างไรบ้าง?"
"ยังไม่หาย!"
"ถ้าเกิดจางเย่มา เจ้าสำนักท่าน..."
"สู้ไม่ไหวแน่!"
"พวกเรา...หนีกันไหม?"
"หนียังไง? พวกเราเป็นคนของสำนักหัวซานนะ!"
"ใช่ ถึงตายก็ไม่หนี!"
"ทิ้งสำนักแล้วหนีไป? บรรพชนต้องสาปแช่งเราแน่!"
"แต่ว่าตอนนี้จะมีใครรับมือจางเย่ได้?"
"กำลังเสริมล่ะ? กำลังเสริมอยู่ไหน?"
"โพสต์ในบอร์ดบู๊ลิ้มแล้ว! แต่ว่า..."
"สำนักอื่นเองก็วุ่นวายกับเรื่องของตัวเอง จะมีใครยอมมาเล่า?"
"ลูกผู้ชายไม่ถือสาพลาดท่าตำตา ไว้เจ้าสำนักหายดีเมื่อไร พวกเราค่อยตีโต้กลับไป แล้วค่อย..."
"จะหนีไปไม่ได้!"
"ต้องสู้!"
เป็นสำนักใหญ่ อย่างไรก็ต้องมีศักดิ์ศรีของสำนักใหญ่!
ไม่กี่นาทีให้หลัง มีคนกลุ่มใหญ่ตรงมาที่สำนัก
ทางสำนักหัวซานเห็นดังนั้นต่างก็ตื่นเต้นสุดระงับ "เป็นคนของสมาพันธ์ฯ"
สมาพันธ์ฯ ส่งคนมา นำทัพมาโดยพ่อบ้าน และคนในบู๊ลิ้มอีกหลายสิบชีวิต เมื่อมาถึงก็ถามฟ่านเหวิน "เหล่าฟ่าน ทำไมถึงบาดเจ็บอีกแล้วเล่า?"
บนแขนเห็นได้ชัดว่าเป็นรอยเลือดใหม่
ฟ่านเหวินหน้าเคร่ง "ไม่เป็นไร เมื่อครู่หกล้ม" จะอย่างไรเขาก็พูดว่าถูกศิษย์สำนักตนทำร้ายไม่ได้
คนจากสมาพันธ์ "ปรมาจารย์เฉินล่ะ?"
"พักรักษาตัวอยู่ที่อื่น" เป็นผู้อาวุโสของสำนักหัวซานเอ่ยปาก
คนผู้นั้นพยักหน้า "พวกเรามาช่วยพวกท่าน วางใจเถอะ ถ้าจางเย่กล้ามาก่อเรื่องที่หัวซาน ยุทธภพต้องไม่ปล่อยเขาไปแน่!"
และทันใดนั้นเอง เสียงที่ทำให้ทุกคนต้องขนลุกก็ดังขึ้น!
"สหายรัก เปิดประ...เอ๋ เปิดอยู่เหรอ? งั้นฉันเข้าไปละนะ" จางเย่ในชุดผู้ฝึกยุทธ์ไม่ทราบมาถึงตั้งแต่เมื่อใด!
คนของหัวซานตื่นตระหนก!
"หา!"
"จางเย่!"
"เป็นจางเย่!"
"เขา เขามาจริงๆ!"
ฉับพลันนั้นทุกคนต่างหยิบอาวุธขึ้น!
คนของสมาพันธ์ฯ ตกตะลึง มองเขาแล้วกล่าว "เจ้ากล้ามาจริงๆ?"
จางเย่หัวเราะ "ทำไมผมจะไม่กล้าล่ะ?"
คนของสมาพันธ์ฯ บังเกิดความขุ่นเคือง "ผมคือหลี่เอี้ยนแห่งสมาพันธ์ศิลปะการต่อสู้แห่งชาติ! มีหน้าที่รับผิดชอบจัดการเรื่องราวที่เกิดขึ้นในครั้งนี้! ทางสมาพันธ์ให้อำนาจผมเต็มที่ จางเย่ คุณรู้หรือไม่ว่าคุณกำลังทำอะไร? รู้หรือไม่ว่าคุณกำลังมีเรื่องกับใคร?"
จางเย่มองเขา "ผมก็อยากถามคุณเหมือนกันว่า พวกคุณไม่รู้ใช่ไหมว่ากำลังมีเรื่องกับใคร? ผมคนนี้เป็นคนมีเหตุมีผล ใครดีกับผม ผมชดใช้คืนสิบเท่า ใครร้ายกับผม ผมจะทวงคืนร้อยเท่า! คุณชื่อหลี่เอี้ยนใช่ไหม? สมาพันธ์ส่งมาเหรอ? เพื่อให้รับผิดชอบเรื่องนี้? งั้นคุณก็ต้องรับผิดชอบ! แต่ตอนนี้กลับเพิ่งจะโผล่มา? แล้วตอนเกิดเรื่องสมาพันธ์พวกคุณไปอยู่ที่ไหน? ตอนที่มีคนลอบทำร้ายผมพวกคุณไปอยู่ที่ไหน? สำนักใหญ่เล็กสิบกว่าสำนักตามล่าพวกผม พวกคุณไปอยู่ที่ไหน? ให้คำอธิบายกับผมสิ!"
หลี่เอี้ยนขุ่นเคือง "หากเจ้ากล้าลงมือที่หัวซานก็ลองดู!"
เฉินสี่เป็นรองประธานสมาพันธ์ ฟ่านเหวินเองถือเป็นผู้จัดการของสมาพันธ์ ความสัมพันธ์ของสำนักหัวซานกับสมาพันธ์ย่อมต้องเหนียวแน่น ดังนั้นสำนักอื่นถูกบุกพวกเขาไม่ออกหน้า แต่เมื่อหัวซานถูกโจมตี สมาพันธ์ย่อมต้องปรากฏกาย!
ไม่มีใครคิดว่าจะเกิดเรื่องเช่นนี้ขึ้น!
"ฮ่า!" จางเย่หัวเราะลั่น
เสียงของหลี่เอี้ยนเพิ่งจางหาย จางเย่ก็ก้าวมาข้างหน้าพร้อมผลักมือออก กระแทกหลี่เอี้ยนร่วงลงกับพื้น!
"เหล่าหลี่!"
"หวา!"
"หยุดมือ!"
"โจรแซ่จาง!"
ศิษย์หัวซานตะลึง!
คนของสมาพันธ์ฯ ก็ตะลึง!
หลี่เอี้ยนร้องอย่างโกรธแค้น "จางเย่!"
จางเย่ยกมือขึ้น "คอยดูว่าผมกล้าไม่กล้า! ยังกลัวอยู่เชียวว่าจะไม่เจอคนจากสมาพันธ์ เรื่องวันนั้นถ้าไม่ใช่เพราะคนของสมาพันธ์กินในเอาใจออกนอกช่วยคนรู้จัก เรื่องก็คงมาไม่ถึงวันนี้! ผมยังไม่ทันได้คิดบัญชีกับพวกคุณ พวกคุณกลับคิดจะมาสั่งให้ผมทำนี่นั่นแล้ว? คิดว่าผมไม่กล้าลงมือที่หัวซานงั้นรึ? อย่าว่าแต่หัวซาน คนของสมาพันธ์อย่างพวกคุณน่ะ มาหนึ่งคนผมก็จะตีแม่งหนึ่งคน! ดูสิว่าพวกคุณจะทำอะไรผม? ในงานชุมนุมตอนนั้น สมาพันธ์กับสำนักใหญ่ของพวกคุณทั้งหลายก็ถือว่าหมัดใครใหญ่กว่ามีเหตุผลอยู่แล้วนี่ เอ้า ตอนนี้หมัดผมใหญ่ที่สุด งั้นถือว่าผมมีเหตุผล! จะเอาแบบนี้ใช่ไหม?"
เหี้ยมหาญเกินไป!
ไม้นี้ของจางเย่ ทำให้กลุ่มคนที่มาจากสมาพันธ์ฯ ตะลึงอย่างยิ่ง!
คนของสมาพันธ์นับสิบที่เพิ่งก้าวออกไป กลับต้องชะงักเท้า ไม่กล้าบุกต่อ!
คนบ้า!
หมอนี่แม่งเป็นคนบ้าชัดๆ!
จางเย่พลันร้องเสียงดัง "เฉินสี่ล่ะ? ยังไม่ออกมาอีกรึ?"
ไม่มีใครตอบ
จางเย่ "ไม่ยอมออกมา? งั้นก็ช่วยไม่ได้ล่ะนะ ผมจงใจให้เวลาเขาพักรักษาตัวสิบกว่าวัน สุดท้ายพอมาถึงหัวซาน กลายเป็นยังไม่หายดี อย่างนั้นอย่าได้หาว่าผมรังแกผู้เยาว์ วันนี้ขอดูสิว่าใครจะกล้าขวาง!"
ฟ่านเหวินโกรธ "รอให้ศิษย์พี่หายดีเมื่อใด วันนั้นความตายจะกรายถึงศีรษะเจ้า!"
จางเย่ฟังแล้วกลับยินดี "รอเขาหายเหรอ? เขาสู้ผมได้หรือไม่เรื่องนี้ยังต้องวาดเครื่องหมายคำถามไว้ตัวหนึ่ง ตอนนี้เหล่าเหราใกล้จะออกจากโรงพยาบาลแล้ว ผมว่าถึงตอนนั้นเหล่าเหราคงมาทักทายที่หัวซานสักรอบแน่นอน คำพูดนี้ พวกคุณเก็บไว้บอกกับเหล่าเหราเองเถอะ!"
ฟังคำพูดนี้ ฟ่านเหวินถึงกับต้องฝืนกล้ำกลืน!
หากบอกว่าการบุกมาของจางเย่ถือเป็นการรังแกที่พวกเขาไม่มียอดฝีมือ อย่างนั้นถ้าเหราอ้ายหมิ่นมา ก็นับเป็นการกวาดล้างจริงๆ แล้ว อย่าว่าแต่ยามนี้เจ้าสำนักได้รับบาดเจ็บอยู่ ต่อให้เจ้าสำนักพวกเขาอยู่ในสภาวะสมบูรณ์หรือมีฝีมือก้าวหน้า ก็ยังเกรงว่าจะไม่ใช่คู่มือของเหราอ้ายหมิ่น!
"สู้มัน!"
"บุก!"
"ไม่ต้องพูดจาไร้สาระ! บุก!"
การศึกเริ่มต้นขึ้นแล้ว!
อย่างไรเสียสำนักหัวซานก็นับเป็นสำนักใหญ่ในสำนักใหญ่ ยอดฝีมือมีมาก เมื่อเปรียบกับสำนักคงท้ง เปรียบกับสำนักมวยสกุลโจวแล้ว ยังนับว่าอยู่กันคนละชั้น!
ทว่าก็เป็นอย่างที่จางเย่ว่า ยุทธภพในวันนี้ ห้าปรมาจารย์บ้างไม่อยู่ บ้างได้รับบาดเจ็บสาหัส คนที่มีหมัดใหญ่ที่สุดยามนี้ก็คือเขา ไม่มีใครเป็นคู่มือเขาได้!
หนึ่งคนร่วง!
สิบคนร่วง!
ยี่สิบคนร่วง!
จางเย่เองก็ได้รับบาดเจ็บเช่นกัน ตัวเขารับไปเจ็ดแปดหมัด ต้นแขนยังถูกฟันใส่กระบี่หนึ่ง แต่เวลาผ่านไปจนหนึ่งชั่วโมงให้หลัง เขายังคงยืนหยัดอยู่!
ต่อยตีไม่ชนะ!
เอาชนะไม่ได้!
คนของหัวซานล้วนสิ้นหวัง!
คนจากสมาพันธ์ฯ สุดท้ายก็ไม่กล้าลงมืออีก!
จางเย่มองดูพวกเขา "วันนี้ผมฝากคำพูดไว้ให้พวกคุณ อย่าคิดว่าหมัดใหญ่กว่าก็จะรังแกคนได้ อย่าคิดว่าอาศัยเหตุผลของพวกคุณ โลกก็ต้องหมุนไปตามพวกคุณ ทุกคนต้องเชื่อฟังพวกคุณ! โลกนี้ยังมีคนหมัดใหญ่โตกว่าคุณอีกมาก!"
ทั้งหมดสงัดเงียบไร้เสียง
จางเย่พลันคว้าไม้พลองขึ้นมา กระโดดหวือ!
ป้ายขวางของหัวซานพลันถูกจางเย่เขี่ยตกลงมา ก่อนจะรับเอาไว้ในมือ!
"จางเย่!" ฟ่านเหวินมองเขาอย่างเคียดแค้น!
"ไม่นะ!"
"หยุดมือ!"
"หยุด!"
"ข้ามศพฉันไปก่อน!"
"อย่าเคลื่อนย้ายป้าย!"
คนของหัวซานโศกเศร้าสุดแสน!
จบแล้ว!
ป้ายขวางของหัวซาน ในที่สุดก็ปกป้องไว้ไม่ได้!
จางเย่หักหน้าเหล่าสำนักใหญ่ด้วยการทำลายป้ายขวาง เรื่องนี้เป็นที่ทราบกันทั่ว!
จางเย่เงื้อฝ่ามือขึ้น ขณะที่กำลังจะทุบทำลาย ก็หยุดมือลงกะทันหัน มองป้ายไม้นั่นเนิ่นนาน ก่อนพลิกป้ายมองด้านหน้า ก้มศีรษะลงสูดดมกลิ่นไม้ สุดท้ายจางเย่ก็ไม่หักทำลายป้าย กลับหนีบไว้ใต้ซอกแขนแล้วเดินจากไป
อืม
อันนี้เอากลับไป ‘เป็นๆ’ แล้วกัน!
นี่มันไม้พะยูงไหหลำเชียวนะ!


[Go To Next Chapter]( ./46.md)