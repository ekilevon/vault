##บทที่ 1013 : ดังใหญ่แล้ว!
กระแสลมเปลี่ยนทิศแล้ว!
เหล่าชาวเน็ตที่ก่อนนี้ออกมาด่าและเหยียดหยามโจ๊กเกอร์นั้น พอได้ฟังเพลง ‘โอเปรา’ เข้าไป ก็ล้วนต้องเงียบเสียง สื่อแต่ละเจ้าต่างก็ต้องกระอักเลือด! หลายคนรู้สึกประทับใจกับเพลงนี้ แม้จะมีคนไม่รู้สึกอะไรอยู่บ้าง แต่ทว่าแม้แต่คนที่ไม่ชอบเพลงนี้ ก็ไม่มีใครกล้าพูดว่าเสียงเขาไม่ดี การหลบเสียงของเขานับว่าถึงขั้นเทพแล้วจริงๆ!
“ระดับบี?”
“บอกว่าระดับบีขึ้นไปนี่ก็เหลือไม่กี่คนแล้วนะ!”
“เชี่ย หมอนี่ใคร!”
“ฉันว่าฉันเป็นแฟนคลับเขาแล้วล่ะ!”
“ฉันด้วย!”
“แอนตี้แฟนกลับใจ! สุดยอดมาก!”
“อา โจ๊กเกอร์ชนะแล้ว!”
“ชนะดอกไม้ต้องฝน!”
“ดอกไม้ต้องฝนน่าสงสาร!”
“ถ้าดอกไม้ต้องฝนเจอคนอื่นก็ชนะไปแล้วแท้ๆ!”
“โจ๊กเกอร์ได้แชมป์แล้วจริงเหรอ?”
“เร็วๆๆ เมื่อไหร่โจ๊กเกอร์จะร้องเพลงต่อไปล่ะ?”
รายการยังคงดำเนินต่อไป
แต่ว่าผู้ชมดูเหมือนจะได้รับผลจากบทเพลงไร้เนื้อร้องของโจ๊กเกอร์ ผู้ชมส่วนหนึ่งถึงกับไม่สนใจว่าใครจะแสดงต่อหรือใครจะถอดหน้ากากต่อไปแล้ว ต่างรอคอยแต่เพียงเพลงที่สองของโจ๊กเกอร์!
ในที่สุดก็ถึงรอบชิงแชมป์ของตอนที่สอง
โจ๊กเกอร์ร้องเพลงคนแรก
เขาใช้เสียงจริงของเขาแล้ว!
“ฉันอยากท่องไปจากใต้จรดเหนือ”
“ทั้งอยากย่ำเดินจากวันยันค่ำ”
“อยากให้ผู้คนมองเห็น”
“แต่ไม่รู้ว่าฉันเป็นใคร”
เมื่อเพลง ‘Fake Monk’ ดังขึ้น ก็เขย่าหัวใจผู้ชมให้ต้องใจเต้น!
“ท่านเทพ!”
“ต้องเป็นเทพในวงการแน่นอน!”
“ฉันไม่ชอบเพลงนี้เลย ไม่เห็นเพราะตรงไหน”
“ออกจะเพราะ”
“ฉันชอบเพลงนี้มาก! อารมณ์เพลงสุดยอด!”
“ฉันด้วย รักเพลงนี้แทบตายแล้ว!”
“ดอกไม้ต้องฝนตกรอบไปแบบคาดไม่ถึง ทานตะวันก็ร้องไม่ได้มาตรฐาน เลือกเพลงก็ธรรมดาๆ ไม่มีใครสู้โจ๊กเกอร์ได้จริงๆ!”
“Fake Monk เพราะมาก!”
“แค่เพลงนี้ก็กวาดทุกคนตกรอบได้แล้ว!”
“ร้องได้อารมณ์มาก!”
“ฉันไม่ค่อยมีอารมณ์ร่วมไปกับเพลงนี้เท่าไรนะ เนื้อเพลงดีก็จริง แต่ทำนองก็ธรรมดาๆ ไม่รู้ทำไม พอโจ๊กเกอร์ร้องเพลงนี้ออกมา ถึงได้แทงใจดำฉันนัก ถ้าฉันอยู่ในห้องอัดนะ ฉันเลือกเขาแน่! หมอนี่มีเสน่ห์มาก!”
……
ในวงการเพลง
คนใหญ่คนโตทั้งหลายต่างต้องตะลึง!
สายหนึ่ง
“เหลาหู่ รีบดูช่องบีทีวี!”
“เกิดอะไรขึ้น? ฉันกำลังอัดเพลงใหม่อยู่”
“รีบๆ ไปฟังเถอะ เดอะแมสก์ซิงเกอร์ตอนล่าสุดเทพมาก!”
“ใครเทพ?”
“โจ๊กเกอร์!”
“เสียงแบบนั้น ยังจะร้องอะไรได้แค่ไหนกัน?”
“ไปฟัง! ฟังดูว่าเสียงเขาหลังจากหายหวัดแล้วเป็นยังไง! มือเก๋าขนาดนี้อยู่ในวงการตั้งแต่เมื่อไหร่กัน! ฟังๆ แล้วบอกฉันหน่อยว่าเป็นสหายในวงการคนไหนกันแน่!”
……
ที่บ้านยายของจางเย่
แม่กับน้าๆ ไม่ได้รู้สึกรู้สาอะไรกับเพลงนี้นัก
แต่พ่อกับพวกอาๆ ต่างก็หลงใหลไปกับเพลง
อารอง “เพลงนี้…แต่งได้ดีมาก!”
น้องสามร้องขึ้นมา “ทรยศแล้ว!”
“หือ?” น้องสาวคนโตไม่เข้าใจ
น้องสามตอบ “ฉันไม่เชียร์ดอกไม้ต้องฝนแล้ว ต่อไปนี้จะเชียร์โจ๊กเกอร์!”
จางเย่หัวเราะแล้วว่า “เธอฟังเพลงนี้รู้เรื่องเรอะ?”
น้องสาม “ฟังไม่รู้เรื่อง แต่หนูชอบอ่ะ!”
น้องคนโต “หนูชอบ ‘โอเปรา’ อ่ะ เสียงเขามีพลังมากเลย พี่ คนนี้ใครอ่ะ? รีบบอกพวกเราเลย!”
“ฉันก็ไม่รู้” จางเย่ยิ้ม
น้องรอง “พี่รู้แน่ๆ!”
จางเย่ยิ้มไม่พูดจา
พ่อเอ่ยปาก “เย่น้อย”
จางเย่หันไปหา “ครับ?”
พ่อเขาว่า “กลับไปแล้วหาตั๋วเข้าชมการอัดรายการ ‘เดอะแมสก์ซิงเกอร์’ ให้พ่อกับแม่แกหน่อยสิ”
จางเย่ตะลึง “ทำไมอ่ะ? พ่อจะไปดูเหรอ?”
พ่อส่งเสียงรับคำ
แม่ก็เสริมขึ้น “ใช่ เอามาสองใบ!”
ปกติแม่ก็เป็นแบบนี้ จางเย่คุ้นชินเรียบร้อยแล้ว แต่กับพ่อผู้ซึ่งออกจะสงบนิ่งกว่า หัวอนุรักษ์กว่า แทบไม่เคยขออะไรจากจางเย่เลยสักอย่าง ในเมื่อการร้องขอของพ่อเป็นเหมือนอาทิตย์ขึ้นทางตะวันตกเช่นนี้ จางเย่จึงย่อมไม่ลังเล
จางเย่พยักหน้า “ครับ”
น้องสามตาเป็นประกาย “พี่ หนูจะไปด้วย!”
เห็นเช่นนั้น น้องรองก็รีบเข้ามาเกาะแขนจางเย่ อ้อน “พี่จ๋า”
น้องสาวคนโตกระแอมก่อนพูดอย่างเอียงอาย “หนูด้วย”
ทุกคนเกาะแกะจางเย่อยู่ครู่ใหญ่ก่อนเขาจะยิ้มแล้วว่า “เอ้าๆ ได้ งั้นก็คนละใบๆ”
เมื่อจัดการเรื่องตั๋วเรียบร้อย ศึกชิงแชมป์ก็จบลง นักร้องทั้งสามแสดงเสร็จสิ้นแล้ว
คนในบ้านต่างก็หันไปสนใจทีวี ต่างอยากเห็นแชมป์ของตอนนี้ แล้วทุกคนก็ต้องตาค้างอีกครั้ง!
โจ๊กเกอร์อ้าปากร้องเพลงอีกแล้ว!
คราวนี้เป็นเพลงที่แต่งขึ้นมาสดๆ!
……
“คุณเป็นนักร้องฮ่องกงเหรอ?”
“บ้านคุณอยู่ไหนกันแน่?”
แล้วทันใดนั้น ชาวเน็ตก็ต้องตกตะลึง!
โจ๊กเกอร์ยกไมค์ร้องเพลงอย่างจริงจัง
“บ้านเกิดของฉัน โอ๊ย ก็คือหมู่บ้านนี้แหละ!”
“เกิดและโตก็เป็นคนท้องที่หมู่บ้านนี้เอง!”
“อย่ามาหาว่าหมู่บ้านไม่ใหญ่โต โอ้โหมีเขามีน้ำมีป่า”
"ในหมู่บ้านกลมเกลียวแน่นเหนียว เด็กหรือแก่ก็ล้วนร่วมใจ"
"หมู่บ้านนั้นเคยมีเรื่องราวเกิดขึ้นมากมาย มากมาย"
"พอนึกย้อนกลับไป ก็สุดแสนเพลิดเพลิน"
"ท่านทั้งหลายถ้าหากสนใจนะ ฉันจะพาพวกคุณไปรู้จัก รู้จัก รู้จัก รู้จักคนในหมู่บ้านเรา!"
เพลงกวางตุ้งนี้ทำให้ทุกคนที่ได้ยินต้องตาค้าง!
ทุกคนยิ่งหัวเราะลั่นหนักกว่าเดิม!
“ฮ่าๆๆๆ!”
“ไอ้หยา ไม่ไหวแล้ว!”
“ทำไมขำขนาดนี้เนี่ย?”
“โจ๊กเกอร์นี่มาจากไหนน่ะ?”
“เป็นดาราระดับบีจริงเหรอเนี่ย?”
“พรืด ดูนิสัยหมอนี่แล้ว หมอนี่กำลังโม้แหงๆ! กล้าบอกว่าตัวเองมาจากฮ่องกง? ฮ่องกงน้องสาวนายสิ! แม่งพูดเพ้อเจ้อชัดๆ! ฮ่าๆ ฉันว่าเรื่องที่เป็นดาราระดับบีก็เพ้อเจ้อแหง!”
“เป็นไปได้ ดาราระดับบีขึ้นไปไม่มีใครเป็นเหมือนเขาเลย!”
“แชมป์ประจำสัปดาห์!”
“โจ๊กเกอร์เป็นแชมป์!”
“สุดยอด!”
“เขาสมควรได้ตำแหน่งแล้ว!”
“นั่นสิ โจ๊กเกอร์วันนี้ไม่มีผู้ต่อกรจริงๆ!”
“รอดูตอนที่สามแล้ว!”
“ตอนหน้ายิ่งตื่นเต้นกว่านี้อีก!”
“ใช่ รายการตอนนี้ดอกไม้ต้องฝนกับทานตะวันไม่พร้อมเลย ตอนหน้าพวกเขาต้องสวนกลับแน่ๆ!”
“โคตรสนุก!”
“ทำไมหาเพลง ‘Fake Monk’ ไม่เจอล่ะ?”
“ ‘โอเปรา’ ก็ไม่มี! เกิดอะไรขึ้น?”
“เพลงแต่งเอง จะไปเจอได้ยังไง”
“หา?”
“อย่าบอกนะว่าโจ๊กเกอร์จะเล่นเพลงตัวเองตลอดการแข่งน่ะ?”
“ไม่มีทาง บริษัทหรือเพื่อนของเขาอาจจะเคยแต่งเพลงสี่เพลงนี้ให้เขาแสดง แต่เพลงหมดเมื่อไหร่ เขาก็ต้องเริ่มเอาเพลงคนอื่นมาร้องบ้างแล้ว”
รายการจบการถ่ายทอดเท่านี้
ดึกแล้ว
แต่การสนทนาทั้งในบ้านและโลกออนไลน์ยังไม่จบลง
……
วันต่อมา
เป็นวันอาทิตย์
เรตติ้งของรายการเดอะแมสก์ซิงเกอร์ตอนที่สองออกมาแล้ว!
เป็นตัวเลขที่ทำให้ทั้งวงการต้องร้องฮือฮา – 2.98%!
ที่สถานี CCTV
ช่อง 1
ผู้อำนวยการเจียงหน่ายสยงนิ่งเงียบไม่พูดจา
เจียงหน่ายสยงระบายอารมณ์ใส่ลูกน้อง “รายการใหม่ฉายตั้งกี่ตอนแล้ว? หือ? ทำไมดึงเรตติ้งไม่ได้? ดูเรตติ้งนี่สิ! หา?”
ทีมงานช่องหนึ่งไม่กล้าส่งเสียง
เรตติ้งไม่ดีพวกเราก็จนปัญญา!
เพราะคุณนั่นแหละหาเรื่องฟ้องร้องแช่แข็งจางเย่น่ะ!
ถ้าสถานีเราไม่บีบเขาออกไป รายการนี้ยังไงก็ต้องเป็นของพวกเรา มาโทษเราได้ยังไง?
ณ ชาร์ตเพลงฮิตประเทศจีน
เพลงที่แสดงในรายการเดอะแมสก์ซิงเกอร์ต่างก็ครองอันดับในชาร์ต!
‘โอเปรา’ และ ‘Fake Monk’ ของโจ๊กเกอร์ไต่อันดับขึ้นไปยึดครองสามอันดับแรกของชาร์ตรายวัน ขณะที่เพลงของไม้ใกล้ฝั่งและดอกไม้ต้องฝนนั้นไต่ไปอยู่ในหกอันดับแรก!
ดังใหญ่แล้ว!
ชาร์ตเพลงฮิตโดนเพลงของเดอะแมสก์ซิงเกอร์ยึดหมดแล้ว!
วงการเพลงต้องให้ความสนใจกับรายการเดอะแมสก์ซิงเกอร์!
ที่คาดไม่ถึงที่สุดก็คือเพลงกวางตุ้งของโจ๊กเกอร์ที่เล่นตอนจบรายการอย่าง ‘คนในหมู่บ้านเรา’ ก็พุ่งไปแตะสิบห้าอันดับแรกของชาร์ตรายวัน เหล่าชาวเน็ตฟังซ้ำแล้วซ้ำเล่า หัวเราะลั่นทุกครั้งไป! เพลงนี้กวนมาก! จงใจกวนชัดๆ!
ที่บ้าน
ความนิยมของจางเย่กำลังไถลลงเรื่อยๆ
ในทางกลับกัน ค่าชื่อเสียงของเขาในแหวนเกมกลับพุ่งขึ้นไม่หยุด พุ่งขึ้นทุกชั่วขณะ ไม่มีใครรู้ว่าเขาคือโจ๊กเกอร์ ความนิยมของโจ๊กเกอร์ย่อมไม่ได้เป็นของเขา แต่แหวนเกมไม่มีขีดจำกัดข้อนี้ ทุกความนิยมของโจ๊กเกอร์กลายเป็นค่าชื่อเสียงของเขาโดยไม่ตกหล่นไปสักนิด!
เยี่ยม!
ต้องแบบนี้สิ!
ดูเหมือนที่ลูกพี่ตัดสินใจข้ามมาวงการเพลงจะถูกต้องจริงๆ!


[Go To Next Chapter]( ./114.md)