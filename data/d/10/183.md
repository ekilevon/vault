##บทที่ 1083 : คอนเสิร์ตรายการวาไรตี้ครั้งแรก!
วันต่อมา
เว็บไซต์ทำเนียบอันดับก็ยังคงล่มต่อไป
บนอินเทอร์เน็ตยังมีคนประเภทมีความสุขเมื่อเห็นคนอื่นโชคร้ายอยู่ด้วย
“@จางเย่!”
“คุณก่อปัญหาใหญ่แล้ว!”
“ทำเนียบอันดับดาราโดนคุณลบหายไปหมดแล้ว!”
“อาจารย์จางเย่ คุณงานงอกอีกแล้วล่ะ”
“ฮ่าๆๆๆๆๆๆ!”
“ตลกฉิบ ชอบเห็นอะไรแบบนี้จริงๆ!”
“ทุกครั้งที่จางเย่ก่อเรื่อง ทั่วทั้งวงการบันเทิงต้องสั่นสะเทือน!”
“ชอบนิสัยไปที่ไหนก็ก่อเรื่องที่นั่นของหมอนี่ชะมัด!”
ในฐานะตัวต้นเหตุ จางเย่เองก็ได้แต่ยิ้มขื่น!
@ฉันมาทำไมกันหา?
มารดามันเถอะ นี่มันเกี่ยวอะไรกับฉันด้วยเล่า!
ถึงดูเหมือนว่าชาวเน็ตต่างมา ‘ซ้ำ’ เขา แต่ความจริงแล้วก็แค่หยอกล้อเขาเล่นเท่านั้น
แต่มีสิ่งหนึ่งที่ทำให้จางเย่โล่งใจก็คือ ครั้งนี้พวกเพื่อนร่วมงานในวงการดนตรีกลับไม่มีใครด่าเขาเลย!
เวยป๋อของหวังจุยซู “เดอะแมสก์ซิงเกอร์ครั้งนี้ นักร้องที่ฉันชอบที่สุดคือหน้ากากดอกไม้ต้องฝน แต่คนที่ร้องได้ดีที่สุดคือหน้ากากโจ๊กเกอร์ เรื่องนี้ไม่ว่าใครก็ต้องยอมรับ!”
นักร้องสาวคนหนึ่ง “จางเย่เป็นคนโปรดของสวรรค์จริงๆ ทักษะด้านดนตรีสูงส่งเกินไปแล้ว คุณจะแทบไม่เชื่อเลยว่าความจริงแล้วคนคนนี้ไม่ใช่นักร้องมืออาชีพด้วยซ้ำ”
นักแต่งเพลงคนหนึ่ง “ในรายการเพลงน่ะไม่มีใครกล้าร้องแต่เพลงที่แต่งเองทั้งหมดหรอก มีแค่จางเย่เท่านั้นที่กล้า! เขายอดเยี่ยมจริงๆ บนเส้นทางการประพันธ์เพลง ในประเทศนี้คงไม่มีใครสามารถเป็นคู่มือของเขาได้อีกแล้ว!”
แต่ก่อน พอจางเย่ไปอยู่วงการไหนสักที่ ก็เป็นอันต้องมีผู้คนโวยวายหาเรื่องทุกครั้ง ดังนั้นวันนี้คนของกองทัพแฟนคลับจางเย่จึงเตรียมพร้อมต่อสู้ เตรียมตัวทะเลาะกับคนในวงการดนตรีแล้ว แต่ใครจะไปคิดว่าโอกาสที่รอคอยจะไม่มาถึง ไม่มีใครด่าจางเย่เลยสักคนเดียว! ทั้งทุกคนยังชื่นชมไปในทางที่ดีอีกด้วย!
……
 
เวลาประมาณบ่ายสองโมง หลังจากเว็บไซต์ทางการของทำเนียบศิลปินล่มมาใกล้จะครบสี่สิบชั่วโมง ในที่สุดส่วนที่ปิดซ่อมแซมก็กลับมาเป็นปกติแล้ว
ทำเนียบอันดับศิลปินล่าสุดออกมาแล้ว!
ชาวเน็ตและคนในวงการบันเทิงนับไม่ถ้วนต่างก็รีบเข้ามามุงดู!
ชื่อของฟ่านเหวินลี่ปรากฏตรงแถวหน้าสุดของทำเนียบดาราระดับ B อย่างน่าประทับใจ ขึ้นเป็นอันดับสองของระดับ B แล้ว ไม่รู้ว่าความนิยมพุ่งขึ้นมามากน้อยเท่าไร!
อันดับของหลี่เสี่ยวเสียนเองก็มีการเปลี่ยนแปลง อันดับของเธอพุ่งรวดเดียวขึ้นมาถึงช่วงกลางๆ ของระดับ B!
ส่วนหน้ากากปวยเล้ง เลี่ยวอี้ฉีก็ขึ้นมาถึงแถวหน้าของระดับ C!
ความนิยมของหน้ากากวันเวลา จ้าวฉีเฉวียนเองก็เพิ่มขึ้นไม่น้อย!
ในฐานะที่เป็นพิธีกรเพียงคนเดียวของรายการ ต่งซานซานขณะนี้ใกล้จะกลายเป็นดาราระดับ B แล้ว!
เฉินกวง เหยาเจี้ยนไฉ จางเสียและคนอื่นๆ เองก็ได้ประโยชน์จากความเจิดจรัสของเดอะแมสก์ซิงเกอร์เช่นกัน ทุกคนต่างได้รับความนิยมเพิ่มขึ้นมาจำนวนหนึ่ง แม้จะไม่เท่ากับนักร้องที่เข้าร่วมการแข่งก็ตาม
มีเพียงอันดับของจางหย่วนฉีเท่านั้นที่ไม่ขยับไปไหน เพราะว่าเธอขึ้นสู่จุดสูงสุดไปแล้ว เธอคือซูเปอร์สตาร์ควีนระดับ S ในขณะที่ความนิยมของคนอื่นเพิ่มขึ้นในแบบที่เรียกว่าพุ่งทะยาน แต่สำหรับมาตรฐานของจางหย่วนฉี ความนิยมที่เพิ่มขึ้นเหล่านี้ก็เป็นเพียงละอองฝนเท่านั้น แม้ไม่น้อยนิดแต่ก็ไม่นับว่ามากมายอะไร
ทุกคนล้วนชื่นบานกันถ้วนหน้า!
ในความคิดของดาราที่เข้าร่วมรายการเดอะแมสก์ซิงเกอร์ นี่คืองานเฉลิมฉลองรื่นเริงครั้งใหญ่ ทุกคนต่างซาบซึ้งในตัวจางเย่ เพราะไม่ว่าในแง่การผลิตก็ดี หรือแง่ลิขสิทธิ์ก็ดี รายการนี้สามารถเรียกได้ว่าเป็นรายการของจางเย่ จึงนับว่าพวกเขายืมรายการของผู้อื่นมาสร้างประโยชน์ให้ตนเอง โดยเฉพาะหน้ากากวันเวลาที่เคยขัดแย้งกับหน้ากากโจ๊กเกอร์ ทั้งยังโดนกองทัพแฟนคลับจางเย่ด่าอยู่ครึ่งค่อนวันหลังจางเย่เผยตัว แต่เขากลับไม่ส่งเสียงอะไรออกมาสักคำ นั่นก็เป็นเพราะเหตุนี้เอง เขาอาจจะสามารถด่าว่าโจ๊กเกอร์ได้ แต่พูดว่าจางเย่ไม่ดีไม่ได้!
บนเวยป๋อ
“ความนิยมของฟ่านเหวินลี่พุ่งพรวดขึ้นมาแล้ว!”
“เร็วจริงๆ อันดับสองของระดับบีแล้วเหรอ?”
“คนที่อาศัยแค่การร้องเพลงเพียงอย่างเดียวก็กระโดดขึ้นมาอยู่ในตำแหน่งนี้ได้ก็เห็นจะมีแต่ฟ่านเหวินลี่คนเดียวใช่ไหม?”
“ฮ่าๆ เหล่าเฉินเองก็ต้องพยายามแล้วนะ จะโดนคุณภรรยาแซงหน้าแล้ว!”
“หลี่เสี่ยวเสียนเองก็ยอดเยี่ยมมาก!”
“สปริงการ์เด้นต้องดังระเบิดแล้วล่ะ!”
“ใช่ สปริงการ์เด้นทั้งสามคนเป็นดาราระดับบีหมดแล้ว รวมตัวกันขึ้นมา ทั่วทั้งประเทศยังมีใครต่อกรได้อีก? คู่ควรกับการเป็นเกิร์ลกรุ๊บอันดับหนึ่ง!　จะต้องก้าวขึ้นไปเป็นท็อปเท็นของเอเชียได้อย่างแน่นอน!”
“เอ๋ แล้วจางเย่ล่ะ?”
“เชี่ย จริงด้วย!”
“ทำไมถึงไม่มีจางเย่ล่ะ?”
“บนทำเนียบไม่มีชื่อเขา!”
“ฉันหาดูแล้ว ไม่มีเลย!”
ชาวเน็ตพากันไปร้องเรียนกับเว็บไซต์ทางการทันที!
ท้ายที่สุด ทางการลงประกาศมาอีกหนึ่งฉบับ
‘ประกาศเกี่ยวกับอับดับความนิยมของศิลปินจางเย่ : ระบบกำลังซ่อมแซมข้อมูล คำนวณคะแนนความนิยมของศิลปินจางเย่ใหม่อีกครั้ง เจ้าหน้าที่เทคนิคจะซ่อมแซมภายในอาทิตย์นี้’
ก็คือไม่มีเขา!
ระบบยังซ่อมแซมไม่เรียบร้อย!
“ยังไม่เสร็จอีกเหรอ?”
“ฉันกำลังรอดูความนิยมของจางเย่อยู่นะ!”
“ฉันก็รออยู่เหมือนกัน”
“ซ่อมแซมภายในอาทิตย์นี้?”
“ไม่ใช่ว่าวันเสาร์จะเป็นคอนเสิร์ตของเดอะแมสก์ซิงเกอร์แล้วเหรอ? จะรอรวมตอนนั้นด้วยเลยรึไง?”
“เรื่องอะไรที่เกี่ยวกับจางเย่จะต้องเกิดปัญหาตลอด!”
“แบบนี้ก็นับว่าจางเย่สร้างประวัติศาสตร์ให้กับวงการบันเทิงแล้วสิ? พรืด!”
“รอคอยคอนเสิร์ตนี้มาก!”
“ฉันอยากรู้ว่าจางเย่จะร้องเพลงอะไร””
“ฉันก็อยากรู้! รอไม่ไหวแล้วล่ะ!”
“ตั้งตารอฟ่านเหวินลี่!”
“อยากไปฟังที่เวทีจังเลย!”
“ซื้อบัตรยังไงน่ะ? ยังเป็นการสุ่มผู้โชคดีอยู่เหรอ?”
“มีคนปล่อยบัตรขายต่อไหม?”
หัวข้อสนทนาค่อยๆ ถูกดึงไปสู่คอนเสิร์ตที่จะจัดขึ้นในช่วงสุดสัปดาห์นี้!
ผู้ชมนับไม่ถ้วนต่างเฝ้ารอคอย เพราะนี่คือคอนเสิร์ตที่ไม่เคยเกิดขึ้นมาก่อน เป็นคอนเสิร์ตที่ไม่เคยปรากฏอยู่ในหน้าประวัติศาสตร์ และยังไม่เคยมีรายการวาไรตี้ไหนเคยทำมาก่อน ไม่ใช่ว่ารายการเพลงรายการอื่นไม่อยากทำ แต่เป็นเพราะว่าพวกเขาไม่มีความนิยมเช่นนั้น พวกเขาทำไม่ได้ เดอะแมสก์ซิงเกอร์เป็นผู้บุกเบิกรายแรก ที่สามารถจัดคอนเสิร์ตขนาดใหญ่ที่เช่าทั้งสนามกีฬาเพื่อรองรับผู้ชมทุกคน!
รายแรกในวงการ!
รายแรกของประเทศ!
สถานี BTV ส่งคำเชิญให้ทุกวงการมาร่วมประสานงานด้วยกัน!
แต่แน่นอนว่าภายในยังมีปัญหาเล็กๆ อีกข้อหนึ่งที่ทุกคนต่างก็กังวลอยู่
……
 
สถานี BTV
หูเฟยถามว่า “ส่งเรื่องขึ้นไปหรือยัง?”
โหวเกอผงกศีรษะ “รายงานแล้วครับ ทาง สมาคมสื่อฯ ไม่พูดอะไรสักอย่าง”
“ไม่พูดเลยสักประโยคเดียว?” หูเฟยงุนงงขึ้นมา
โหวเกอยิ้มขื่น “ไม่พูดเลย”
ต้าเฟยที่อยู่ด้านข้างกะพริบตาปริบๆ “งั้นก็หมายความว่า อาจารย์จางเข้าร่วมคอนเสิร์ตได้ ไม่มีปัญหาอะไร? เข้าใจแบบนี้ได้ไหม?”
โหวเกอส่ายหน้า “ฉันจะไปรู้ได้ยังไง”
หูเฟยประหลาดใจเป็นล้นพ้น เอ่ยขึ้นอย่างสับสนว่า “พวกนายรู้สึกไหม? ช่วงหนึ่งปีมานี้ ท่าทีที่ทางสมาคมสื่อฯ มีต่อจางน้อยเปลี่ยนแปลงไปมากทีเดียว เหมือนแทบจะไม่มีปฏิกิริยาอะไรกับเขาแล้ว? พวกนายลองคิดดูสิ เรื่องฝุ่นมลพิษครั้งนั้น สมาคมสื่อฯ เองก็ดูเหมือนจะไม่ได้พูดอะไรแล้วหรือเปล่า? แถมยังปล่อยให้คลิปอยู่บนอินเทอร์เน็ตตั้งสองสามวัน! แล้วก็ยังมีครั้งก่อนที่สมาคมสองสามแห่งร่วมมือกันประกาศแถลงการณ์ ต้องการเรียกร้องการเปลี่ยนแปลง จนจางน้อยใช้เพลง ‘หลักสากลนิยม’ ด่ากลับไป แต่ทางสมาคมสื่อฯ ก็ไม่ได้ว่าอะไรแถมยังตำหนิสมาคมพวกนั้นด้วยว่าพูดจาไร้สาระ นี่มันแปลกจริงๆ”
เสี่ยวหลวี่เองก็เอ่ยว่า “พอคุณพูดแบบนี้แล้วก็ใช่จริงๆ ด้วย”
โหวเกอเอ่ยด้วยความตื่นเต้นว่า “งั้นก็แปลว่าอาจารย์จางหลุดจากการถูกแบนแล้วใช่ไหม?”
หูเฟย “นี่ก็ยังไม่แน่ ใครจะไปรู้ล่ะ ถ้าไม่มีใครพูดอะไรงั้นคอนเสิร์ตก็จะยังจัดต่อไป! ทุกคนเร่งมือกันเถอะ จะต้องทำให้คอนเสิร์ตครั้งแรกของวงการรายการโทรทัศน์เราออกมาดีให้ได้! ต้องทำให้ออกมาสวยงาม! เพื่อตอนจบที่สมบูรณ์แบบของเดอะแมสก์ซิงเกอร์! ใครก็อย่าได้อู้งานเชียว!”
……
 
ที่บ้าน
จางเย่ได้รับโทรศัพท์ขอบคุณจำนวนไม่น้อย
คนแรกคือฟ่านเหวินลี่
“ผู้กำกับจาง ขอบคุณนะตะ”
“ขอบคุณผมทำไมกัน?”
“รายการของคุณ ไม่ขอบคุณคุณแล้วจะให้ขอบคุณใคร?”
“เหอเหอ ด้วยความยินดี”
“เจอกันในงานคอนเสิร์ตสุดสัปดาห์นะ”
หลังจากนั้นก็เป็นเลี่ยวอี้ฉี
“ขอบคุณนะคะอาจารย์จาง”
“ไม่เป็นไรสหายปวยเล้ง”
“คิกคิก ครั้งนี้ได้พึ่งบารมีคุณแล้ว ความนิยมของฉันเพิ่มขึ้นเยอะมาก เมื่อกี้เพิ่งมีบริษัทโฆษณามาคุยกับฉัน แค่เปิดปากก็สามล้านแล้ว ฉันงงไปหมด ค่าตัวฉันก่อนหน้านี้ไม่ใช่เรตนี้เลย”
“สามล้านเองก็ไม่สูง คุณกำลังดัง ต้องเรียกเพิ่มมากกว่านี้อีกหน่อยนะ”
“หา?”
“เชื่อผมเถอะ”
“ตกลง ฉันจะเชื่อฟังคำรุ่นพี่ค่ะ”
พอวางสายโทรศัพท์แล้วจางกเย่ก็ยิ้มออกมาเล็กน้อย
ในเมื่อความนิยมของตัวเองยังคำนวณออกมาไม่เสร็จ เขาก็ไม่ไปนึกถึงมันอีก เพลงที่จะร้องในวันงานคอนเสิร์ตเขายังไม่ได้เลือกให้เรียบร้อยเลย นี่จะต้องเตรียมตัวให้ดี ถึงแม้การแข่งขันจะจบลงแล้ว ถึงแม้จะคว้าแชมป์มาได้แล้ว แต่จางเย่กลับไม่สามารถทำอย่างส่งๆ ได้ ขอเพียงเป็นเรื่องอาชีพการงาน เขาล้วนแต่ทุ่มเทจริงจังเสมอมา
ร้องเพลงไหนดีนะ?
นี่คือเพลงปิดฉากสุดท้ายแล้ว จะร้องเพลงอะไรดี?
 
 


[Go To Next Chapter]( ./184.md)