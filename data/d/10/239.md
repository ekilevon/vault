##บทที่ 1139 : สูตรมุมที่ซับซ้อนที่สุดในโลกสูตรที่สอง!
ในโลกออนไลน์ต่างร้อนระอุ!
สูตรมุมทแยงใหญ่ของจางเย่ทำให้คนนับไม่ถ้วนต้องตกตะลึง!
"งดงาม!"
"อาจารย์จางเทพมาก!"
"หมอนี่สร้างปาฏิหาริย์อีกแล้ว!"
"ฮ่าๆๆ ไอ้ปีเตอร์เซ่อไปเลย!"
"สูตรมุมนี่มีความเปลี่ยนแปลงได้นับไม่ถ้วนจริงๆ!"
"ปีเตอร์ยังคงคิดอยู่! ถ้านับรวมจากครั้งก่อนมันก็ใช้เวลาไปครึ่งชั่วโมงแล้ว ฐานข้อมูลของมันต้องไม่มีสูตรมุมแปลกประหลาดแบบนี้มาก่อนแน่ๆ!"
"จางเย่โคตรเทพ!"
"หมัดเดียวน็อกมันเลยอาจารย์จาง!"
"เมื่อวานใครพูดว่าอาจารย์จางไม่มีทางมีของเล่นใหม่นะ?"
"จางเย่ไม่ต้องตั้งใจลงมือแม่งก็สามารถเขย่าฟ้าสะเทือนดินได้แล้ว!"
"เรื่องตอกหน้า ผมเชื่อใจจางเย่!"
"ใช่ สมองของหมอนี่ยังไวยิ่งกว่าคอมพิวเตอร์อีก!"
ภาพที่เห็นช่างชวนตื่นตาจริงๆ!
ทุกคนล้วนมองเห็นโอกาสชนะอีกครั้งแล้ว!
แล้วตอนนั้นเอง ในที่สุดปีเตอร์ก็เดินหมาก ก้าวนี้นับว่าร้ายกาจไม่เบา!
จางเย่คิดอยู่สองนาทีค่อยลงมือ!
ปีเตอร์หยุดคิดอีกครั้ง สามสี่นาทีให้หลังก็เดินอีกหมาก!
จางเย่ลงมือกดดัน!
ปีเตอร์ใคร่ครวญอีกนาทีกว่าก็เดินหมาก!
ผู้ชมหน้าจอทีวีหลายคนชมจนตาเป็นประกาย อัศจรรย์ใจยิ่งนัก!
เฉินอิงอธิบาย "มุมบนของกระดานกลายเป็นพื้นที่ปะทะของหมากขาวแล้วค่ะ ขณะนี้ทั้งสองฝ่ายไม่อาจยั้งมือได้แล้ว กลายเป็นสถานการณ์ที่ไม่ใช่ท่านตายก็เป็นเราสิ้น สถานการณ์เปลี่ยนแปลงมากเกินไป ทำให้พวกเราเองก็ไม่อาจบอกได้ว่าใครกำลังได้เปรียบเสียเปรียบอยู่ แต่ว่าดูจากเวลาแล้ว เห็นได้ชัดว่ารองศาสตราจารย์จางใช้เวลาคิดสั้นมาก เวลาที่นับถอยหลังนั้นแทบไม่ลดลงเลย แต่ทว่าปีเตอร์กลับใช้เวลาไปมากกว่า ตอนนี้มันใช้เวลาไปเกือบหนึ่งในสี่ส่วนแล้วค่ะ!"
เซี่ยงหรงเก้าดั้งกล่าวเสริมอย่างเฉียบขาด "หากปีเตอร์ไม่รีบปิดสูตรมุมนี้ ต่อไปก็จะยิ่งเล่นยากขึ้น มันถูกรองศาสตราจารย์จางถ่วงไว้ตรงนี้นานเกินไปแล้ว!"
เฉินอิง "ปีเตอร์หยุดลงอีกครั้งแล้วค่ะ มาดูกันนะคะว่าคราวนี้มันจะโต้กลับอย่าง...อ๊ะ ปีเตอร์ลงมือแล้วค่ะ เป็นตาหมากที่สวยงามมากด้วย!"
ปีเตอร์เดินหมากกดดัน!
ด้วยหมากตานี้ทำให้จางเย่ตกอยู่ในสถานะตั้งรับ!
จางเย่เข้ารับหน้า!
ปีเตอร์ยังรุกเข้ามา!
จางเย่ตัด!
ปีเตอร์สู้ต่อ!
หลังผ่านไปเจ็ดแปดตา สถานการณ์ที่มุมซ้ายล่างก็เปลี่ยนแปลงไปอย่างมาก!
เซี่ยงหรงเอ่ยอย่างสงบ "ปีเตอร์แก้หมากได้แล้ว!"
เฉินอิงสีหน้าไม่สู้ดีนัก!
อวิ๋อิ่งอิ๋ตะลึง "แก้ได้แล้วเหรอ?"
เฉินอิงสูดลมหายใจลึก "ไม่ใช่แค่แก้ได้ แต่ปีเตอร์แทบจะล้อมมุมทางนั้นของกระดานไว้ได้แล้ว หมากของรองศาสตราจารย์จางพวกนั้นน่ะถือเป็นหมากตายไปแล้ว!"
"อะไรนะ?" อวี๋อิ่งอี๋ตกตะลึง
เซี่ยงหรงอธิบายนิ่งๆ "นี่คือสถานการณ์ที่เลวร้ายที่สุด ในการโรมรันกันเล็กๆ ครั้งนี้ ปีเตอร์แสดงให้เห็นถึงความสามารถในการคำนวณที่เหนือมนุษย์ ตัวมันฉบับอัปเกรดเหนือกว่าเดิมอย่างเห็นได้ชัด ทั้งในแง่การคำนวณอย่างรอบคอบ ทั้งความแม่นยำ และความดุดัน รองศาสตราจารย์จางแพ้ตรงจุดนี้ไปแล้วหลายแต้ม เขาพยายามจะลากปีเตอร์เข้ามาในความวุ่นวาย แต่ทว่าผลลัพธ์กลับเลวร้ายที่สุด ปีเตอร์ไม่เพียงหลุดรอดไปได้ ทั้งยังได้เปรียบไปถึงสิบกว่าแต้ม! ตอนนี้หมากขาวเล่นยากแล้ว! สูตรมุมของรองศาสตราจารย์จางแม้ร้ายกาจ แต่ความสามารถในการคิดคำนวณของปีเตอร์นั้นกลับร้ายกาจยิ่งกว่า!"
สิบกว่าแต้ม?
ช่วงเปิดกระดาน แต้มห่างกันสองสามแต้มก็ถือว่าได้เปรียบมากแล้ว แค่นี้ก็ยากมากแล้ว ถ้าการดวลหมากเมื่อครู่เสียเปรียบไปถึงสิบกว่าแต้ม อย่างนั้นหมากขาวตรงมุมก็แทบจะถูกกวาดล้างไปจนเหี้ยนแล้วไม่ใช่หรือ?
คนของสมาคมฯ สีหน้าไม่สู้ดีนัก!
หูเลี่ยงร้อง "จบแล้ว!"
สวีหานพูดอย่างขมขื่น "ทิ้งห่างกันเกินไปแล้ว!"
"ยังจะสู้ต่อยังไง" หลี่อี้เก้าดั้งเองก็ประหวั่นแทนจางเย่
อู๋ฉางเหอโกรธ "บอกแล้วว่าอย่าให้ไอ้เด็กนี่คิดอะไรแผลงๆ! หมอนี่มันไม่ฟังเลย!"
"งั้นตอนนี้ทำยังไงดี?"
"ทิ้งห่างกันแบบนี้จะไล่ตามกันยังไง?"
"ปีเตอร์ที่อัปเกรดแล้วร้ายกาจขึ้นขนาดนี้? ถ้าเป็นเมื่อก่อน ต่อให้มันแก้หมากได้ ก็ไม่มีทางเอาเปรียบในสถานการณ์ที่ซับซ้อนแบบนี้ไปได้ถึงสิบกว่าแต้มหรอกนะ!"
คนของฝ่ายอเมริกันโล่งใจ ต่างระบายลมหายใจออกมา สีหน้าเองก็ผ่อนคลายลง แม้ใช้เวลาไปมากหน่อย ซึ่งเรื่องนี้พวกเขาคาดไม่ถึงเช่นกัน แต่นี่ก็กลับเป็นผลลัพธ์ที่พวกเขาปรารถนา ปีเตอร์ได้เปรียบขึ้นมาอย่างมาก ทั้งผ่านมาจนถึงตอนนี้ยังเพิ่งเปิดกระดานได้ไม่นานเท่านั้น!
ผู้รับผิดชอบฝ่ายอเมริกามองจางเย่ที่อยู่ห่างไปไม่ไกล ในใจแอบคิดว่าคราวนี้แกได้รู้ฝีมือของปีเตอร์เวอร์ชันอัปเกรดแล้วสิ? ไม่ว่าวันนี้แกจะเล่นลูกไม้ยังไง ไม่ว่าจะเป็นสูตรมุมใหม่ หรือจะเป็นสไตล์ใหม่ๆ แบบไหน ปีเตอร์ก็สามารถวิเคราะห์ออกมาได้ทั้งนั้น ไม่มีทางถูกใครจูงจมูกไปอีกแน่!
คราวนี้ก็ง่ายแล้ว!
ก็แค่ตีหมาก็ตกน้ำแล้ว!
ฝ่ายอเมริกาถือชัยชนะในกำมือแล้ว!
อีกด้านหนึ่ง คนของสมาคมหมากเองก็กระวนกระวายอย่างยิ่ง!
ผู้ชมหน้าทีวีเองก็เป็นกังวล!
แต่ทว่าสีหน้าของจางเย่กลับแตกต่างจากทุกผู้คน ขณะที่กล้องจับภาพใบหน้าของจางเย่ กลับพบว่าเขามีรอยยิ้มน้อยๆ คล้ายกับว่าการพ่ายแพ้ไปสิบกว่าแต้มช่วงต้นกระดานนั้นเขาไม่ได้ไปสนใจเลยสักนิด ไม่มีความหวั่นไหวเลยแม้แต่น้อย!
เฉินอิงอุทาน "พวกเราเห็นไหมคะ รองศาสตราจารย์จางดูเยือกเย็นมาก!"
เซี่ยงหรงหรี่ตาลง ก่อนคลี่ยิ้มมุมปาก "เขาต้องยังมีวิธีแน่"
ฝ่ายอเมริกันไม่เชื่อว่าจางเย่ยังจะสามารถพลิกฟื้นสถานการณ์ขึ้นมาได้ ในความเห็นของพวกเขา กระดานนี้มีแต่ถูกปีเตอร์เข่นฆ่าไปรอบทิศเท่านั้น!
ที่เวทีแข่ง
จางเย่กลับเยือกเย็นอย่างยิ่ง นี่คือสิ่งที่เขาคาดการณ์ไว้แล้ว เขาทราบว่าสูตรมุมทแยงใหญ่ไม่อาจรั้งปีเตอร์ไว้ ไม่อาจทำให้มันสร้างความผิดพลาดได้ ตรงกันข้าม สูตรมุมนี้กลับเป็นปัญหากับจางเย่ยิ่งกว่า เพราะความสามารถในการคิดคำนวณของเขาไม่อาจเทียบกับปีเตอร์ได้ ลูกไม้เล็กๆ นี้ไม่ใช่คู่มือของปีเตอร์เลย ต่อให้ในสมองของเขามีผลการค้นคว้าสูตรมุมทแยงใหญ่นี้มากแค่ไหน ก็เป็นแค่ตัวเลข ปีเตอร์มองเห็นตาเดินที่เป็นประโยชน์ต่อตนเอง จางเย่กลับไม่มีหนทางแก้ไขแล้ว
สิ่งที่เขาทำในครั้งนี้คือการลองหยั่งเชิง ซึ่งได้ผลลัพธ์ออกมาแล้ว!
เอไอตนนี้ได้รับการอัปเกรดจริงๆ! ในเชิงของการคิดวิเคราะห์และพิจารณาสินะ? สไตล์การเล่นที่ไม่เคยมีใครเห็นมาก่อนสองสไตล์ของเมื่อวานทำให้ฝ่ายอเมริกันประหวั่นแล้วงั้นรึ ถึงได้เลือกอัปเกรดความสามารถในการคิดคำนวณให้กับปีเตอร์เพื่อเอาชนะวิธีการของเขา สูตรมุมทแยงใหญ่สามารถแก้ได้ด้วยการวิเคราะห์ที่ทรงพลัง พอคิดถึงมาถึงตรงนี้จางเย่ก็หัวเราะอีกครั้ง เหอะๆ พวกแกเสียเปล่าแล้ว การอัปเกรดนี่แหละเป็นความผิดพลาดครั้งใหญ่ที่สุดของพวกแกล่ะ!
อยากคิดให้รอบคอบ? ได้ เครื่องจักรอย่างแกอาจจะสามารถทำได้จริงๆ!
แต่ว่าพวกแกลืมไปรึเปล่าว่าราคาที่ต้องจ่ายออกไปในการคำนวณนั้นน่ะ คือเวลา!
เขามองนาฬิกานับถอยหลังของตน
ก่อนหันไปมองที่ปีเตอร์
ใช้ไปสี่สิบนาทีแล้วรึ? เยี่ยม! งั้นแกลองดูอีกรอบเถอะ!
เฉินอิงพูด "อ๊ะ รองศาสตราจารย์จางลงมือแล้วค่ะ!"
เซี่ยงหรงชะงัก "ซ้ายมือหรือ?"
เฉินอิง "รองศาสตราจารย์จางทิ้งมุมซ้ายล่างขึ้นไปเล่นที่มุมซ้ายบนค่ะ ปีเตอร์ไม่ต้องคิดก็ตอบโต้กลับมาตาหนึ่ง!"
ขณะนั้นเอง จางเย่ก็เดิมหมากอีกตาหนึ่งพร้อมรอยยิ้ม!
แล้วปีเตอร์ก็เงียบไปอีกครั้ง!
แม้แต่เซี่ยงหรงก็ตะลึง เขาขมวดคิ้ว "นี่มัน!"
เฉินอิงเองก็งุนงง "นี่..."
ผ่านไปห้านาที!
ผ่านไปสิบนาที!
แต่ปีเตอร์กลับยังคงนิ่งงียบไม่ขยับ!
จางเย่ยิ้ม ยกขาขึ้นไขว่ห้าง ท่าทางผ่อนคลายอย่างยิ่ง
ฝ่ายอเมริกันเดือดพล่านแล้ว!
เหล่าผู้ชมหน้าจอทีวีต่างพากันฮือฮา!
เหล่ามือหมากล้อมอาชีพแทบจะเป็นลมกองกับพื้น!
"เอาอีกแล้ว?"
"คุณเอาอีกแล้วเหรอ?"
"คราวนี้อะไรอีก!"
"เชี่ย!"
“ทำไมแม่งถึงได้มีสูตรมุมที่ซับซ้อนขนาดนี้ได้วะ?"
"นี่เล่นอะไรกันอยู่เนี่ย!"
"เช็ดแม่ง! ทำไมถึงได้เล่นไม้นี้อีกแล้ว!"
"ซับซ้อนเกินไป แค่เห็นก็แทบกระอักเลือดแล้ว!"
"ถ้าฉันสู้กับรองศาสตราจารย์จาง ต้องโมโหจนล้มโต๊ะแน่ๆ! รองศาสตราจารย์จางเจ้าเล่ห์มาก ทแยงใหญ่จบไปแล้ว แต่แค่พริบตาเดียวก็มีมาอีกไม้หนึ่งแล้วเรอะ?"
"นี่เรียกว่าอะไรน่ะ?"
"ใครจะไปรู้! ไม่เคยเห็นสักหน่อย!"
ซ่านตงเหอมองอู๋ฉางเหอด้วยความตกตะลึง "คุณเคยเห็นไหม?"
อู๋ฉางเหอฝืนยิ้ม ส่ายหน้า "ไม่เคยได้พบได้เห็นมาก่อน แต่ว่าซับซ้อนมาก! แค่เห็นก็รู้ว่าสามารถเปลี่ยนแปลงหลายสิบรูปแบบ! นี่..."
หลี่อี้กล่าว "จางน้อยกำลังหาเรื่องใส่ตัวรึเปล่า? เมื่อกี้เพิ่งเสียเปรียบไปครั้งใหญ่ เขายังไม่ยอมจำอีกเหรอ?นี่ ยังจะสร้างอะไรขึ้นมาอีก?"
ซ่านตงเหอพูดขึ้นทันที "ไม่แน่หรอก ดูสิ ตอนนี้ฝ่ายที่ปวดหัวที่สุดคือปีเตอร์ต่างหาก!"
บัดนี้ ปีเตอร์ก็ยังคงนิ่งเงียบ!
สิบห้านาทีแล้ว!
ฝ่ายอเมริกันหมองจางเย่เขม็ง เหมือนอยากจะฟาดไอ้หมอนี่ให้ตายคามือ!
เอ็งจะเล่นไม่เล่น?
เอ็งจะหาเรื่องใช่ไหม?
เอ็งแม่งเล่นอะไรเชี่ยอะไรของเอ็งวะ!
เอ็งจงใจใช่ไหมหา?
ใช่แล้ว ความจริงแล้วจางเย่จงใจ!
นี่คือสูตรมุมดาบอสูร สูตรมุมสูตรที่สอง จากสามสูตรมุมที่ซับซ้อนที่สุดในโลกของจางเย่!
……
 
 
 


[Go To Next Chapter]( ./240.md)