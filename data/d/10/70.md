##บทที่ 970 : ยอดคลิกเข้าชมทะลุร้อยล้าน!
มีสายเข้ามา
เป็นหูเฟย หัวหน้าเก่าที่สถานี
หูเฟย "จางน้อย ทำไมถึงกล้านัก!"
จางเย่ยิ้ม "นิดหน่อยครับ"
หูเฟยเองก็หัวเราะ "คราวนี้เธอแหกผืนฟ้าอีกแล้วนะ!"
"ที่ผมต้องการก็แบบนี้แหละ" จางเย่กล่าว
หูเฟย "ฉันโทรมาจะบอกว่า ไม่ว่ายังไง พวกเราที่ช่อง BTV-Arts ล้วนแต่ภูมิใจในตัวเธอ!"
จางเย่ซาบซึ้ง "ขอบคุณครับทุกคน"
หูเฟยกลับว่า "เรื่องคราวนี้ เป็นทุกคนต้องขอบคุณเธอต่างหาก"
……
ในเน็ต ยังคงมีเสียงโวยวาย!
"น่ากลัวชิบ!"
"ยังมีใครไม่ได้ดูบ้าง? รีบมาเร็ว!"
"หือ!"
"หายอีกแล้ว!"
"เชี่ย ทำไมโดนลบอีก?"
"เกิดอะไรขึ้น? เมื่อกี้กู้กลับมาได้แล้วนี่?"
"ทำไมถึงลบอีก?"
"พวกนั้นทำอะไรกัน?"
"อ๊ะ มาอีกแล้ว!"
"มาแล้วๆ!"
"อ่าว ไปแล้ว!"
"อ๊ะ กลับมาอีกแล้วนี่!"
……
เว็บไซต์วิดีโอแห่งหนึ่ง
ออฟฟิศของผู้จัดการทั่วไปแผนกประชาสัมพันธ์
โทรศัพท์ดังติดต่อกันไม่หยุดยั้ง
ผู้จัดการเหยียนกำลังยิ้มรับโทรศัพท์ ตอบอย่างกระตือรือร้น "ครับ ท่านหวัง...ใช่ครับๆๆ...ได้ครับๆๆ...ท่านพูดถูกต้องเลยครับ ทางเราจะรีบปลด...ครับ...ครับ...ไม่มีปัญหาแน่นอนครับ...ท่านสั่งลงมา พวกเราจะปฏิบัติตามครับ"
พอวางสาย
ผู้จัดการเหยียนเรียกหาเลขาฯ ของตนทันที "เอ้า บล็อกสารคดีนั่นเลย"
เลขานุการเขาพยักหน้า
ไม่กี่นาทีต่อมา โทรศัพท์ก็ดังอีกครั้ง
เมื่อเห็นชื่อผุ้โทร ผู้จัดการเหยียนก็รีบรับสายพร้อมรอยยิ้ม "สวัสดีครับท่านซุน...ใช่ครับๆๆ...ได้ครับๆๆ...ท่านพูดถูกต้องเลยครับ ทางเราจะรีบกู้คืน...ครับ...แน่นอนครับ...สารคดีสื่อเพื่อประชาชน ทางเราต้องสนับสนุนเต็มที่ครับ!"
วางสาย
ผู้จัดการเหยียนเรียกหาเลขาฯ ของตนทันที "เอ้า กู้คืนสารคดีนั่นเลย"
เลขานุการนั้นพยักหน้า "ครับ"
สิบนาทีต่อมา หัวหน้าอีกคนก็โทรเข้ามา!
ปลด!
กู้คืน!
ปลดอีก!
กู้คืนอีก!
ในที่สุดผู้จัดการเหยียนก็โกรธแล้ว!
เชี่ยยายสามของลุงเอ็งสิวะ! พวกเอ็งเทพเซียนต่อยตีกัน ฉันแม่งไปล่วงเกินใครเข้าวะ?
สถานการณ์เดียวกันนี้เกิดขึ้นกับเว็บไซต์วิดีโอและสำนักข่าวจำนวนมาก บ้างปิดโทรศัพท์หนี บ้างไม่ต้องการล่วงเกินใคร ต้องตีสองหน้า บ้างเห็นว่าเบื้องบนต่อยตีกันเช่นนี้ ถึงกับแสร้งป่วยหนีเข้าโรงพยาบาล
ทั้งวงการในตอนนี้ต้องตะลึง!
สู้กันแล้ว! เบื้องบนก็ตีกันแล้ว!
สารคดีรายการเดียว ทำให้ทั้งประเทศต้องพลิกฟ้าคว่ำดิน!
……
วันเดียวกัน
ความเห็นไม่น้อย คล้ายผ่านการนัดหมายกันมา ปรากฏออกมาพร้อมกัน
แพทย์คนหนึ่งออกมาประนามจางเย่ "อย่าถูกจางเย่หลอก เขากำลังชักนำประชาชนแบบผิดๆ บอกว่าฝุ่นมลพิษเกี่ยวข้องกับมะเร็งปอด? ทำให้เกิดมะเร็งปอด? ยังไม่มีหลักฐานทางวิทยาศาสตร์ เขากล้าพูดได้ยังไง? นี่มันพยายามหลอกลวงประชาชน!"
"ไสหัวไปหาปู่นาย!"
"มีหลักฐานหลายชิ้นระบุว่ามีความสัมพันธ์ระหว่างมลพิษกับมะเร็งปอด? มีหลายองค์กรทำการศึกษาเพื่อแสดงให้เห็นว่าฝุ่นมลพิษอาจก่อให้เกิดมะเร็งปอด? ไม่มีหลักฐานทางวิทยาศาสตร์? ใช่! แน่นอน ยังไม่มีการศึกษาที่แสดงให้เห็นชัดเจนว่าฝุ่นมลพิษสามารถก่อมะเร็งได้อย่างไร แต่เพราะคนอย่างพวกเอ็งนั่นแหละ ประชาชนถึงถูกชักนำไปในทางที่ผิด! บอกว่าวิทยาศาสตร์ยังไม่มีหลักฐาน อยากจะสื่ออะไร? คนฟังก็ต้องคิดว่ามลพิษไม่เป็นอันตราย! แม่งทำให้คนเป็นมะเร็งชัดๆ! พวกเอ็งหลอกคนกันนี่หว่า!"
"ยังจะหลอกคน? พวกนายแม่งขี้โกง!"
"ไม่สนใจพวกคุณ คุณยังจะโผล่หัวออกมา!"
"ขี้โกง!"
ประชาชนโกรธเคือง!
อีกด้าน
บัณฑิตจากวิทยาศาสตร์บัณฑิตสถานแห่งชาติออกมาด่าจางเย่ "ผายลม สร้างความแตกตื่น ออกมาตะโกนแบบนี้ต้องการอะไร? มีจุดประสงค์อะไร? เคยคิดถึงผลลัพธ์ที่ตามมาบ้างไหม? ฝุ่นมลพิษคือผลที่เลี่ยงไม่ได้จากการพัฒนาของมนุษย์ เป็นราคาที่ต้องจ่ายให้กับการพัฒนาสังคม เรื่องนี้ยังไงก็ต้องพูดถึง แต่จะให้ทำยังไง? หยุดผลิตเหล็ก? หยุดปล่อยฮีทเตอร์? ทำลายรถยนต์ทิ้ง? จะกลับไปยุคหิน?"
นักวิจัยจากสถาบันวิจัยมลพิษทางอากาศก็ว่า "@จางเย่ ไม่รู้เรื่องก็อย่าพูดมั่วซั่ว เรื่องของมลพิษทางอากาศไม่ได้เรียบง่ายอย่างที่คุณว่า เรื่องนี้เกี่ยวพันกันอย่างซับซ้อน ตอนนี้ผมสงสัยมากว่าจางเย่ตั้งใจทำสารคดีนี้เพื่ออะไร!"
เจ้าของบริษัทเหล็กออกมาเยาะเย้ย "จางเย่ยังขับ BMW X5 อยู่ไม่ใช่รึ? ทิ้งรถนั่นก่อนสิ ค่อยมาบอกฉันอย่างอื่น!"
ชาวเน็ตระเบิด!
คนนับไม่ถ้วนเข้ามารุมล้อม!
"ทิ้งรถ? ทำไมต้องทิ้ง!"
"ตรรกะแม่งอะไรของคุณ?"
"พูดแบบนี้แปลว่าคนที่ขอให้มีสังคมสงเคราะห์ต้องบริจาคบ้าน? ต้องขายบ้านทิ้ง? พวกเขาถึงมีสิทธิ์เรียกร้อง? เชี่ย!"
"ทำไมถึงมีคนโง่แบบนี้ในสังคมนะ?"
"ฉันจะบอกคุณนะ! อาจารย์จางเย่ไม่ใช่นักวิจัย เขาเป็นแค่ผู้กำกับรายการสารคดีคนหนึ่ง เป็นพิธีกรคนหนึ่ง เขาต้องหาข้อมูลเรื่องวิธีการแก้ปัญหาเรื่องมลพิษอีก? ยังต้องหาวิธีให้ทุกคนยอมรับอีก? วิธีการที่ถูกต้องที่สุดเขาถึงจะพูดออกมาได้? ถึงจะเผยความจริงเรื่องนี้ออกมาได้? เช็ดแม่ง! นั่นมันเรื่องที่นักวิจัยกับผู้เชี่ยวชาญอย่างพวกเอ็งต้องคิดไม่ใช่เหรอวะ? จางเย่นำเสนอความจริงให้ทุกคนดู เขามีความสามารถจำกัด แต่ก็ยังใช้ทุกวิถีทางในการประกาศศึกกับมลพิษ แล้วพวกแก? ฉันถามหน่อยว่าพวกแกทำอะไร? มลพิษก็ไม่แก้ ผลงานก็ไม่มี ยังจะมาด่าคนมาว่าไม่ให้คนเขาทำนั่นทำนี่? เช็ดแม่!"
คำด่าปลิวว่อนคลุมฟ้าดิน
เหล่าผู้เชี่ยวชาญและนักวิทยาศาสตร์ถูกด่ากันไปหมด!
ครู่เดียวให้หลัง ก็ยังคงมีผู้เชี่ยวชาญอีกไม่น้อยออกมาตั้งคำถาม บิดเบือนข้อมูลบ้าง ตกแต่งข้อมูลบ้าง สร้างความแตกตื่นบ้าง ล้วนมุ่งเป้าไปที่จางเย่!
แต่แค่พริบตา เสียงก่นด่าก็ท่วมทับพวกเขา!
เป็นการฟลัดจอด้วยคำด่า!
คำด่านับพัน!
โผล่หน้ามา ด่าหนึ่งคำ สะบัดหน้าจากไป!
โผล่หน้ามา ด่าหนึ่งคำ สะบัดหน้าจากไป!
แฟนคลับของจางเย่ รวมถึงประชาชนแทบทั้งหมด ล้วนยืนฝ่ายจางเย่!
จางเย่ไม่ใช่ไฉจิงจากโลกของเขา ไม่มีปัญหาเรื่องเชื้อชาติ สารคดีไม่มีปัญหาเรื่องต่างชาติเข้าแทรกแซง อีกทั้งจางเย่ยังมีฉายาอย่างผู้เชี่ยวชาญการด่าเกาหลีมากว่ายี่สิบปี มีเรื่องด่าตัวแทนจากญี่ปุ่นจนต้องวิ่งหนี ถ้าบอกว่ามีการแทรกแซงจากต่างชาติล่ะก็ ไม่มีใครยอมเชื่อแน่! จางเย่มีพื้นหลังขาวสะอาดจนไม่มีข้อสงสัย! ยิ่งไปกว่านั้น เทียบกับไฉจิงแล้ว จางเย่โด่งดังกว่า มีอิทธิพลกว่า คนบนโลกนี้ก็ไม่รู้เรื่องของฝุ่นมลพิษ ดังนั้นแม้แต่จางเย่เองก็อาจคาดไม่ถึงว่าจะมีคนสนับสนุนเขาถึงขนาดนี้!
สารคดีถูกปลด
ไม่นานหลังจากนั้น ก็เปิดให้เข้าอีกครั้ง
ยอดเข้าชมยังเพิ่มขึ้นอย่างต่อเนื่อง
ผ่านไปเพียงห้าชั่วโมง!
สารคดีการสืบสวนฝุ่นมลพิษของจางเย่ก็ทะลุหลักร้อยล้าน ภายใต้สายตาหวาดหวั่นพรั่นพรึงของคนในวงการ!
บ้าไปแล้ว!
แม่งบ้าไปแล้ว!
"ควบคุมการปล่อยมลพิษอย่างเข้มงวด!"
"ส่งตัวฆาตกรออกมา!"
"ใครกล้าทำเงินบนหลังเรา?"
"พวกเราเงียบอีกไม่ได้แล้ว!"
"ส่งฆาตกรออกมา!"
"คืนเมฆขาว!"
"คืนฟ้าใส!"
วันนั้น เจ็ดในสิบหัวข้อสนทนาฮอตของเวยป๋อ ล้วนเป็นเรื่องของจางเย่ ฝุ่นมลพิษ และสารคดีของช่องสิบสี่!
วันนั้น กรมสิ่งแวดล้อมทั่วประเทศ ได้รับการติดต่อเข้าไปหนึ่งแสนหนึ่งหมื่นสาย บริษัทที่ปล่อยมลพิษผิดกฎหมายนับพันถูกรายงานและก่นด่าโดยประชาชน!
วันนั้น นักสิ่งแวดล้อมและประชาชนเข้าล้อมองค์กรที่ในสารคดีเปิดเผยว่าเป้นตัวการปล่อยผ่านรถขนาดใหญ่ที่ผิดกฎหมาย หลังรุมล้อมสามชั่วโมง พวกเขาได้เห็นด้วยสายตาตนเองว่าหัวหน้าองค์กรและผู้มีส่วนเกี่ยวข้องทั้งกลุ่มนั้นถูกตำรวจพาตัวไป!
วันนั้น ประชาชนตื่นขึ้นแล้ว
วันนั้น หลายสิ่งเกิดขึ้น
วันนั้น จางเย่ยืนอยู่บนถนน แหงนมองท้องฟ้า ต้องรู้สึกว่าฟ้าวันนี้...ดูฟ้าขึ้นอีกหน่อย!
**********************************************




[Go To Next Chapter]( ./71.md)