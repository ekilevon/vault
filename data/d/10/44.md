##บทที่ 944: สหายรัก เปิดประตูหน่อย!
วันต่อมา
ยามเช้าตรู่
โรงฝึกหลักของสำนักมวยสกุลโจวตั้งอยู่ในพื้นที่ชนบท มีทิวทัศน์งดงาม ดูคล้ายรีสอร์ตยิ่งกว่าโรงฝึกเสียอีก
ในวงการยุทธภพ ที่นี่นับว่ามีชื่อเสียงอย่างยิ่ง ไม่เพียงแต่เพราะเป็นของสำนักมวยสกุลโจว มีโรงฝึกได้มาตรฐาน ทว่าที่มีชื่อนั้นเพราะที่แห่งนี้เป็นสมรภูมิของปรมาจารย์ ครั้งนั้นเหราอ้ายหมิ่นเข่นฆ่ามาถึงหน้าสำนัก ใช้กำลังคนเดียวรับมือโจวเทียนเผิงและเฉินสี่สองปรมาจารย์ ยิ่งไปกว่านั้น ร่องรอยการต่อสู้เมื่อครั้งนั้นยังคงหลงเหลือจนบัดนี้ เช่นรอยฝ่าเท้าสตรีที่จมลึกลงไปบนบานประตูสำนักสามนิ้ว
เวลานี้ ประตูสำนักปิดสนิท!
ภายในมีเสียงคนคุยกันแผ่วเบา
"คุนหลุนแตกแล้ว!"
"ทำยังไงดี!"
"เส้าหลิน คุนหลุน ต่อไปเป็นใคร?"
"คงไม่ใช่พวกเราหรอกนะ?"
"เป็นไปไม่ได้! เขา...เขาต้องพักบ้างสิ!"
"นั่นสิ ฟังว่าที่คุนหลุนเมื่อวาน ผู้อาวุโสทั้งสี่ลงมือพร้อมกัน จางเย่ใช้แค่ยี่สิบกระบวนท่าต่อกร แม้ได้ชัย แต่ก็ยังได้รับบาดเจ็บเล็กน้อย! ต่อให้เป็นคนเหล็ก จะไล่ตีวันละสำนักก็ย่อมไม่ไหวกระมัง!?"
"ช่างเถอะ รีบๆ เก็บของได้แล้ว!"
"อืม ศิษย์พี่ใหญ่บอกแล้ว เตรียมเดินทางตลอดเวลา"
"จะหนีไปแบบนี้จริงๆ เหรอ?"
"ไม่ใช่หนี เรียกว่าล่าถอยชั่วคราว!"
"เสียหน้านัก!"
"ยังไงก็เถอะ อย่าลืมถอดป้ายขวางลงด้วย นั่นน่ะตกทอดมาจากบรรพจารย์..."
ปึงๆๆ
คนในโรงฝึกพลันเคร่งเครียด!
โจวเหล่าชี ศิษย์คนที่เจ็ดของสำนักมวยสกุลโจวยุคนี้มองไปที่ประตู เอ่ยปากถามเสียงสั่น "ใครน่ะ?"
ด้านนอกเป็นเสียงผู้ชาย "สหายรัก เปิดประตูหน่อย!"
สหายรัก?
ใครแม่งเป็นเพื่อนนายวะ!
โจวเหล่าปาขมวดคิ้ว "มาผิดที่แล้วมั้ง?"
ด้านนอกยังมีเสียงทุบประตูต่อ "สหายรัก เปิดประตูด้วย!"
"คุณเป็นใครน่ะ?" โจวเหล่าต้าถาม ก่อนเดินออกไป
แล้วในทันใดนั้นก็เกิดเรื่อง!
ประตูสำนักบังเกิดเสียงดังลั่น ก่อนถูกเตะเข้ามาจากด้านนอก!
จางเย่ยกมือไพล่หลังสืบเท้าเข้าไป "ในเมื่อไม่เปิดประตูงั้นฉันพังเข้าไปละนะ!"
ชั่วพริบตานั้นพลันเกิดเสียงกรีดร้องระงม!
"หา!"
"เป็นเขา!"
"มันมาแล้ว!"
"จางเย่!"
"รีบหนีเร็ว!"
"หนีอะไรเล่า! รับมือ!"
"รับมือๆ!"
"จับอาวุธ! ตีมัน!"
เมื่อวานสำนักมวยสกุลโจวได้ข่าวจากทางคุนหลุน คืนเดียวกันก็เริ่มเก็บของ วางแผนว่าวันนี้พรุ่งนี้จะอพยพคนและสิ่งของหลบหนี ไม่คิดว่าจะหนีไม่พ้น! ยิ่งไปกว่านั้น อย่างไรพวกเขายังนับว่ามีเวลาเตรียมตัว เส้าหลินปิดสำนัก คุนหลุนแตกพ่าย ถ้าพวกเขายังไม่ระวังตัวอีก ก็ถือเป็นตัวโง่งมจริงๆ แล้ว!
ขณะนั้นเองศิษย์สำนักมวยสกุลโจวยี่สิบกว่าคนก็กรูออกมา ครึ่งหนึ่งถือคันธนูและลูกศรโลหะยุคปัจจุบัน ไม้นี้ชั่วร้ายอย่างยิ่ง แต่ก็แสดงให้เห็นว่าพวกเขาอับจนหนทางแล้ว แม้เกรงว่าต้องถูกคนในยุทธภพก่นด่าไปตลอดชีวิต ก็ยังต้องใช้ออกมาเพื่อรับมือจางเย่!
จางเย่ไม่แม้แต่เหลือบมอง เนื่องเพราะมีสายโทรเข้ามาพอดี
ตู๊ดๆๆ ตู๊ดๆๆ
โจวเหล่าต้าส่งสัญญาณมือ "ฟังคำสั่ง!"
ศิษย์สกุลโจวล้วนจ้องมองจางเย่ด้วยสายตากระวนกระวาย บ้างมือสั่นเทิ้ม ต่อให้ในมือถือธนู ก็ยังไม่มั่นใจอยู่นั่นเอง!
ทว่าไม่มีใครคาดคิด ในเวลาที่ตกอยู่ภายใต้คมศรนับไม่ถ้วนเช่นนี้ จางเย่กลับกระทำสิ่งที่ทำให้ศิษย์สำนักมวยสกุลโจวทุกคนต้องอ้าปากค้าง
จางเย่กดรับสาย "ฮัลโหล ใครครับ?"
นี่คือช่องว่าง!
เป็นเจ้ารนหาที่เองนะ!"
"ปล่อยธนู!" โจวเหล่าต้านัยน์ตากระจ่างวาบ!
ศิษย์สำนักมวยสกุลโจวเองก็ตื่นเต้นสุดจะเปรียบ ไม่มีใครปล่อยช่องโหว่นี้ไป!
หวีด!
แค่เสี้ยววินาทีคมศรก็พุ่งมาถึง!
แต่แล้วศรดอกแรกก็ตกลงที่ข้างเท้าของจางเย่ พลาดเป้า!
จางเย่ไม่แม้แต่จะขยับ "อ้อ หลวี่อวี้หู่เรอะ ตอนนี้อยู่ข้างนอก มีอะไร?"
วี้ด!
ศรดอกที่สองมาถึง!
จางเย่ก้าวไปข้างหน้าก้าวหนึ่ง ปลายศรเฉียดผ่านแก้มของเขาไปปักตรึงบนประตูสำนัก ตัวศรยังสั่นสะเทือน!
"ยิง!"
"ปล่อยธนู!"
"ยิง!"
ศรดอกที่สามมาแล้ว!
จางเย่ก้มศีรษะลง เดินไปข้างหน้า "อะไรนะ? เหล่าเหราฟื้นแล้ว?"
ศรดอกที่สี่!
จางเย่เบี่ยงตัวไปทางซ้าย "ตื่นตอนไหน? เมื่อกี้?"
ศรดอกที่ห้าส่งเสียงกรีดฝ่าอากาศ!
จางเย่เบี่ยงตัวไปทางขวา "ฮ่าๆ งั้นก็ดีเลย ฉันบอกพวกนายแล้ว ไม่ต้องห่วงเธอหรอก เหล่าเหราน่ะดวงแข็งยิ่งกว่าใคร ถึงคนอื่นตายแล้วเธอก็ยังไม่ตายหรอก!"
ศรดอกที่หกพุ่งวาบเข้ามา!
จางเย่เบี่ยงศีรษะหลบ "หมอบอกว่าออกจากโรงพยาบาลได้เมื่อไหร่?"
ศรดอกที่เจ็ดมาแล้ว!
จางเย่ก้มหน้าอีกครั้ง "อีกครึ่งเดือน?"
ศรดอกที่แปด!
จางเย่ก้าวเท้าเฉียงๆ ทางหนึ่งเบี่ยงตัวหลบ "ได้ ผมรู้แล้ว พวกคุณปล่อยเธอฟื้นตัวเถอะ เรื่องอื่นๆ ผมช่วยจัดการเอง ฮ่าๆ บอกว่าเธอติดหนี้ผมอีกครั้งนะ...เฮ้อ ไม่ถึงขั้นหนี้ชีวิตหรอกน่า ไม่ได้ลำบากอะไรนี่ บอกว่าติดหนี้น้ำใจก็พอแล้ว!"
ทุกคนล้วนตกตะลึง!
โจวเหล่าต้าตกตะลึง!
โจวเหล่าซานตกตะลึง!
โจวเหล่าอู่ตกตะลึง!
พวกเขาไม่กล้าเชื่อสายตาของตนเอง!
ทำไมถึงเป็นเช่นนี้?
ทำไมถึงทำได้ขนาดนี้?
คุยโทรศัพท์หัวเราะร่าไปพลาง ด้านหนึ่งถึงกับหลบลูกศรสิบกว่าดอกโดยไม่แม้แต่จะเหลือบมอง!?
จางเย่ยิ้ม "เอาล่ะ ไม่พูดแล้ว วางสายก่อนนะ มีธุระนิดหน่อย"
แล้วกดวางสาย
ขณะที่จางเย่กำลังก้มศีรษะเก็บโทรศัพท์ ธนูในมือของโจวเหล่าต้าก็อดรนทนไม่ไหวต้องยิงออกมา ลูกธนูพุ่งแหวกอากาศ ตรงไปที่ใบหน้าของจางเย่!
จางเย่พอเก็บมือถือเรียบร้อย ยกมือขึ้นเรียบๆ
เวลาคล้ายจะหยุดลงในขณะนั้น!
ชั่ววินาทีต่อมา ลูกศรก็ถูกคีบไว้ในมือ จางเย่สะบัดข้อมือเล็กน้อย โยนลูกศรนั้นเหมือนเศษขยะชิ้นหนึ่ง ก้าวขึ้นมาอีกสองก้าว เผชิญหน้ากับผู้คน!
โจวเหล่าชีพูดด้วยเสียงประหวั่นลนลาน "นี่...หมอนี่แม่งยังเป็นคนอีกรึเปล่า?"
"ทำได้ไง? ทำได้ยังไงกัน?" โจวเหล่าจิ่วเองก็ตาค้าง
โจวเหล่าต้าหน้าซีดเผือด! มีคนหลบธนูโลหะที่ยิ่งออกในระยะใกล้เช่นนี้ได้จริงๆ? เป็นไปได้อย่างไร! ต่อให้วิชาธนูพวกเขาจะต่ำต้อยไม่ได้มาตรฐาน ก็ยังเป็นไปไม่ได้! เขาทราบว่าเหราอ้ายหมิ่นทำได้ หนึ่งในห้าปรมาจารย์ของยุทธภพนั้นย่อมทำได้ แต่เขาไม่ทราบว่าจางเย่เองก็ทำได้! เรื่องนี้เกรงว่าต่อให้เป็นโจวเทียนเผิงกับเฉินสี่ยามอยู่ในช่วงสมบูรณ์ที่สุด ก็ยังกระทำวิธีเช่นนี้ไม่ได้! ยิ่งไปกว่านั้น เขายังรับโทรศัพท์อยู่อีกด้วย?
แต่พวกเขายังไม่ทราบ เรื่องที่แม้แต่ปรมาจารย์ยังทำไม่ได้ ไม่ได้แปลว่าจางเย่จะกระทำไม่ได้ ในบางแง่มุม เขาเปรียบกับปรมาจารย์เหล่านั้นไม่ได้ อย่างเรื่องของพลังภายใน หรือประสบการณ์ แต่ในแง่ความรวดเร็วและปฏิกิริยาตอบสนอง เขานับว่าไม่เป็นรองผู้ใด!
คนอื่นๆ อาจมองลูกธนูไม่เห็นเพราะรวดเร็วเกินไป
แต่จางเย่มองเห็น ทั้งยังหลบได้!
จางเย่ขยับยิ้ม "หลายวันก่อนในการชุมนุมเขาเทียนซาน มีคนหนึ่งในพวกคุณซัดอาวุธลับใส่ผม ผมหลบได้เล่มหนึ่ง ทำอะไรผมไม่ได้ ครั้งนี้ยังจะกล้าปล่อยธนูยิงใส่ผมอีกเหรอ!"
"สู้!"
"สู้มัน!"
"สู้เพื่อสำนักมวยสกุลโจว!"
"ทุกคนอย่ากลัว!"
"เข้าไปพร้อมกัน!"
"แลกชีวิต! คนเราเยอะกว่า!"
"อ๊าก!"
"หนี!"
"พวกเราชนะมันไม่ได้!"
"อย่าตีฉัน ฉันไม่รู้เรื่อง!"
ในลานเต็มไปด้วยความสับสนวุ่นวาย!
ห้านาทีให้หลัง
คนทั้งยี่สิบสามสิบคน นอกจากจางเย่แล้ว ไม่มีใครสามารถลงมือได้อีก
โจวเหล่าต้านอนอยู่บนพื้น คำราม "จางเย่เจ้ากล้า! ป้ายขวางนี้ตกทอดมาจากบรรพชนผู้ก่อตั้งสำนัก! ถ้าเจ้าลงมือ ถือว่าเป็นความแค้นเป็นตายกับสำนักเรา!"
แต่ทว่าจางเย่กลับปลดป้ายขวางลง กระทืบเหยียบไว้ใต้เท้า "ตั้งแต่ตอนที่พวกคุณตามล่าผม พวกเราก็ถือว่ามีความแค้นของการเอาชีวิตกันแล้ว! มือก็ตีไปแล้ว เท้าก็เหยียบไว้แล้ว พวกคุณจะทำไม?"
"หา!"
"บรรพชน!"
"โจรแซ่จาง!"
ผู้คนล้วนกรีดร้องด้วยความโกรธแค้นจนใจแทบสลาย!
โจวเหล่าต้ากับศิษย์ของสำนักมวยสกุลโจวล้วนเคียดแค้นเป็นที่สุด นัยน์ตาแดงก่ำ พวกเขาเพิ่งทราบว่าเมื่อหลายวันก่อนได้ล่วงเกินคนเยี่ยงไร!
จางเย่ยังคงยกมือปัดฝุ่นเช่นเคย
หมุนตัว พลิ้วกายจากไป
ท่าร่างนั้นทำให้พวกเขาต้องโกรธแค้น ทั้งยังหวาดหวั่นเป็นอย่างยิ่ง
โจวเหล่าต้าคำรามลั่น "รีบแจ้งสำนักอื่น!"
โจวเหล่าปากกล่าวอย่างสิ้นหวัง "พรุ่งนี้ ยังจะไปบุกสำนักไหน?"
โจวเหล่าจิ่วประคองแขนข้างที่บาดเจ็บ กล่าว "อาจจะ...ไม่ต้องถึงพรุ่งนี้!"
"ทำไมกัน?"
"หมายความว่ายังไง?"
เหล่าศิษย์ที่ยังพูดได้ล้วนเอ่ยปากถาม
โจวเหล่าจิ่วยกแขนขึ้นอย่างกินแรง ชี้นิ้วไปทางทิศตะวันตก!
ทุกคนเข้าใจในทันที!
คงท้งกับสำนักฝ่ามือทรายเหล็ก ห่างจากที่นี่ไม่ไกล!
"เร็ว! รีบบอกพวกเขา!"
"รีบแจ้งทางคงท้งกับฝ่ามือทรายเหล็ก!"
"รอดได้คนหนึ่งก็คือคนหนึ่ง!"
"แต่เกรงว่า อาจจะสายเกินไปแล้ว!"
……
ครึ่งชั่วโมงให้หลัง
ที่ตั้งของสำนักคงท้ง
มีคนมาเคาะประตู!
"ใคร?" เสียงของศิษย์สำนักคงท้งตวาดอย่างเกรี้ยวกราด
ปังๆๆ!
"สหายรัก เปิดประตูหน่อย!"
ปังๆๆ!
"สหายรัก เปิดประตู!"
สำนักคงท้งบังเกิดเสียงวุ่นวายดังไปทั่ว!
"หา!"
"จางเย่!"
"จางเย่มาแล้ว!"
"รีบไป!"
"รีบไป!"
"หนี! รีบหนีขึ้นเขา!"
แล้วทันใดนั้น จางเย่ก็กระแทกประตูเปิดออก "เชี่ย ยังไม่ทันเปิดประตูเลย พวกนายรู้ได้ยังไงว่าเป็นฉันน่ะ? ฉันมาทวงหนี้ ติดค้างฉันไว้ก็ต้องคืน พร้อมดอกเบี้ยด้วย!"
ปัง!
ตึง!
เพล้ง!
เสียงการต่อสู้ดังขึ้น
ป้ายสำนักคงท้งที่สืบทอดมานานปี ถูกจางเย่ทลายลงในหมัดเดียว!
……
ครึ่งวันหลัง
สำนักฝ่ามือทรายเหล็ก
"ไป! ไป! ไป!"
"จางเย่จะมาแล้ว!"
“เส้าหลิน คุนหลุน สกุลโจว คงท้ง ถูกตีแตกจนหมดแล้ว!”
“ต่อไปคือพวกเรา?”
“รีบไป!”
“รีบเก็บของ!”
“ป้ายขวาง! ปกป้องป้าย!”
ทว่าทันใดนั้นเอง เสียงที่ไม่อยากได้ยินที่สุดก็ดังมาจากข้างนอก!
เป็นเสียงทวงชีวิตที่ทำให้สำนักฝ่ามือทรายเหล็กต้องขนหัวลุก เสียงนี้คนอื่นฟังอาจไม่คิดอะไรนัก ว่ากันตามตัวอักษรแล้ว ไม่เพียงไม่น่ากลัว ทั้งยังฟังดูไม่มีพิษภัย แต่ทว่าเมื่อสำนักฝ่ามือทรายเหล็กได้ยินเสียงนี้ ต่างก็ขวัญหนีดีฝ่อ!
ปังๆๆ!
"สหายรัก เปิดประตูหน่อย!"
ปังๆๆ!
ปังๆๆ!
"สหายรัก เปิดประตู!"


[Go To Next Chapter]( ./45.md)