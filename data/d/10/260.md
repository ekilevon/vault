##บทที่ 1160 : ขึ้นเวที ‘ปักกิ่งยินดีต้อนรับ’!
ไม่นานหลังจากนั้น
ทางคณะกรรมการโอลิมปิกก็ติดต่อกลับมา
รองประธานฉีอี้ไห่เป็นคนติดต่อกลับมาด้วยตนเอง "อาจารย์จาง เปลี่ยนคนเถอะ"
จางเย่ "ลิเลียนเป็นคนที่เหมาะสมที่สุดแล้วครับ"
"สิ่งที่คุณพูดมันยากเกินไปนะ" ฉีอี้ไห่ส่ายหน้า "พวกเรามีงบไม่มากขนาดนั้น ดาราใหญ่ขนาดนี้เชิญมายากมาก"
จางเย่ "เล่นไพ่ขอความเห็นใจไม่ได้หรือ"
ฉีอี้ไห่ "อีกฝ่ายไม่แน่ว่าจะมีนะ"
จางเย่กะพริบตาปริบ "งั้นเป็นไพ่ความรู้สึกคิดถึง?"
ฉีอี้ไห่ครุ่นคิดก่อนจะพูด "คุณจะเล่นไม้นี้หรือ? เรื่องย่าของเธอ?"
จางเย่ "ไม่ใช่ผมเล่น เป็นทางพวกคุณสิต้องเล่น ผมแค่ออกความเห็นเท่านั้น เรื่องอื่นผมไม่สนใจ แล้วก็สนใจไม่ไหวด้วย"
ฉีอี้ไห่ "..."
ลิเลียน เป็นชาวอังกฤษ วัยราวสามสิบปี เธอคือดารานักแสดงระดับนานาชาติแนวหน้าของโลก ทั้งยังเป็นนักร้องชื่อดัง เมื่อเอ่ยถึงชื่อเธอแล้ว ในโลกนี้แทบไม่มีใครไม่รู้จัก แม้แต่จางเย่ซึ่งไม่ใช่คนในโลกนี้ยังเคยได้ยินชื่อเธอมาหลายครั้งแล้วตลอดหลายปีมานี้ เห็นได้ชัดว่าเธอนั้นโด่งดังเพียงใด ยิ่งเปรียบกับจางเย่ที่แทบไม่มีชื่อเสียงนอกทวีปเอเชีย ความนิยมของเธอยิ่งสูงส่งกว่าเขาหลายเท่า เธอเป็นเหมือนตำนานในวงการนี้ทีเดียว!
ที่ควรพูดถึงคือ ย่าของลิเลียนนั้นเป็นคนจีน แม้ลิเลียนจะมีรูปลักษณ์คล้ายฝรั่งชาวอังกฤษทั่วไป แต่ก็มีสายเลือดชาวจีนไหลเวียนในกายถึงหนึ่งในสี่ แม้เธอจะไม่ได้มาที่จีนบ่อยนัก ทั้งไม่เคยจัดคอนเสิร์ตที่นี่ แต่จากแหล่งข่าวที่เชื่อถือได้บอกว่าเธอพูดภาษาจีนได้ ทั้งยังลือกันว่าเธอพูดได้ถึงแปดภาษา ดังนั้นจึงยิ่งมีน้อยคนที่จะเปรียบเทียบกับเธอได้ ไม่มีใครรู้ว่าข่าวลือนี้จริงหรือไม่ อาจเป็นทางสื่อเต้าข่าวขึ้นมาเองก็ได้ สื่อสมัยนี้อยากพูดอะไรก็พูด แค่พูด ‘เยส’ พูดคำ ‘บากะ’ ได้ สื่อก็อ้างแล้วว่าคุณชำนาญหลากหลายภาษา
ทั้งสองยังพูดคุยกันอีกหลายคำ
สุดท้ายฉีอี้ไห่ก็ไม่มีทางเลือก "เอาล่ะ ทางเราจะลองดู แต่ว่าจะสำเร็จรึเปล่าผมไม่กล้ารับประกันนะ พวกเราได้แต่ลองทุ่มเทพยายามเชิญเธอดูเท่านั้น"
จางเย่ "โอเคครับ"
ฉีอี้ไห่ยิ้ม "แต่ว่าเรามีข้อเรียกร้องเล็กๆ อีกอย่างหนึ่ง"
"คุณลองบอกมาได้เลย" จางเย่ตอบ
ฉีอี้ไห่ "คุณยังต้องแต่งเพลงให้เราอีกเพลงหนึ่งนะ เป็นเพลงโฆษณาของโอลิมปิก"
จางเย่ตะลึง "พวกคุณก็มีแล้วไม่ใช่เหรอ? ที่ใช้ดาราหกคนประสานเสียงน่ะ?"
ฉีอี้ไห่ “ใช่ครับ เพลงโฆษณาตัวนี้ออกมาแล้ว แต่ว่าผลลัพธ์กลับไม่ค่อยดีนัก ประสิทธิภาพธรรมดา คนเคยฟังก็ไม่มาก พวกเราลองวิเคราะห์แล้วพบว่าเป็นเพราะเนื้อเพลง เราถึงอยากให้คุณเขียนเพลงให้ใหม่อีกเพลงหนึ่ง คราวนี้พวกเราอยากได้เพลงที่ดีกว่า มีประสิทธิภาพยิ่งกว่า เราจะติดต่อคนดังในประเทศเกือบร้อยคนมาช่วยร้องเพลงนี้ร่วมกันในเอ็มวี”
จางเย่พูดตรงๆ "ต้องการเมื่อไรครับ?"
ฉีอี้ไห่ "แน่นอนว่ายิ่งเร็วยิ่งดี"
จางเย่พยักหน้า "ได้ งั้นบ่ายนี้ผมส่งให้คุณ"
ฉีอี้ไห่ตะลึง "ตอนนี้ก็บ่ายแล้วนะ"
"ผมรู้" จางเย่ว่า
ฉีอี้ไห่กล่าวด้วยความยินดี "เอาล่ะ พวกเรายอมรับแล้วว่าอาจารย์จางทำงานได้มีประสิทธิภาพมาก คุณช่วยเราได้มากจริงๆ ผมขอขอบคุณแทนคณะกรรมการฯ ด้วยนะครับ"
จางเย่ยิ้ม "ผมเองก็รอข่าวดีจากคุณเหมือนกัน"
"ดี!" ฉีอี้ไห่ตอบ
พอวางสาย จางเย่ก็เริ่มงาน
เพลงโปรโมต?
จะใช้เพลงไหนดี?
ดูแล้วเหมือนจะมีแต่เพลงนั้นเพลงเดียวนี่?
……
 
หนึ่งชั่วโมงให้หลัง
ทางคณะกรรมการก็ได้รับโน้ตเพลงฉบับสมบูรณ์จากแฟ็กซ์ที่จางเย่ส่งมา
ทางคณะกรรมการเชิญทีมฝ่ายดนตรีและคนของคณะกรรมการมาร่วมรับชม ทุกคนต่างปรบมือให้ ตัดสินใจได้แทบจะในทันที
"ยอดเยี่ยมมาก!"
"นั่นสิ งานเขาไม่ต้องการแรงบันดาลใจอะไรเลยงั้นหรือ?"
"แต่งเพลงได้ทุกแนวเลยรึไงกัน!"
อย่างรวดเร็ว ทางคณะกรรมการก็เริ่มกระบวนการถ่าย MV ทันที แน่นอนว่าพวกเขาไม่สามารถให้ดารานับร้อยมาถ่ายในห้องอัดร่วมกันได้ เพราะจะกลายเป็นวุ่นวายโกลาหล จะจัดตารางเองก็ลำบากเพราะทุกคนต่างเป็นคนดังที่มีงานชุกชุม ดังนั้น MV จึงถูกถ่ายทำเป็นกลุ่มๆ ทุกคนหรือทุกกลุ่มล้วนถูกอัดไปคนละเล็กน้อยๆ ก่อนนำไปตัดต่อเข้าด้วยกันหลังถ่ายทำเสร็จสิ้น เรื่องนี้เป็นภารกิจทางการทูตด้วย กำหนดการจึงถูกจัดการและนัดหมายเป็นพิเศษ เหล่าคนดังก็ให้ความร่วมมือทำงานโดยไม่มีข้อโต้แย้ง ทุกคนต่างร่วมมือและลงมืออย่างดีที่สุดเพื่อการโปรโมตงานมหกรรมกีฬาโอลิมปิกครั้งนี้!
ดังนั้น การเชิญดาราอีกหลายสิบคนมาถ่าย MV ใช้เวลาเพียงวันครึ่งก็แล้วเสร็จ เรียบร้อยไปก่อนการซักซ้อมพิธีเปิดด้วยซ้ำ
ทั้งบนรายการทีวี
ในอินเทอร์เน็ต
ทางวิทยุ
ต่างก็ได้ยินและได้ชมเพลงที่มีชื่อว่า 'ปักกิ่งยินดีต้อนรับ!'
เนื้อร้อง : จางเย่
ทำนอง : จางเย่
เสี่ยวตง "ต้อนรับแรกอรุณอีกวันหนึ่ง นำมาซึ่งบรรยากาศใหม่"
หลี่เสี่ยวเสียน "บรรยากาศเปลี่ยนแปลงกลิ่นอายคงเดิม กลิ่นชากรุ่นเปี่ยมไมตรี"
เอมี่ "ประตูใหญ่ของบ้านเราเปิดไว้เสมอ เปิดเอาไว้เพื่อต้อนรับคุณ"
ซูหาน "เมื่อโอบกอดจึงเข้าใจ คุณจะหลงรักที่แห่งนี้"
จางเย่ "ปักกิ่งยินดีต้อนรับ เปิดฟ้าเบิกพิภพนี้เพื่อคุณ"
เฉินกวง "เสน่ห์ซ่อนในความเคลื่อนไหว เปี่ยมด้วยชีวิตชีวา"
ฟ่านเหวินลี่ "ปักกิ่งยินดีต้อนรับ ใต้ดวงตะวันแบ่งปันลมหายใจ"
จางเสีย "สร้างโฉมหน้าใหม่บนพื้นปฐพี"
มีทั้งนักร้องหน้าใหม่
มีทั้งสตาร์คิงสตาร์ควีน
มีทั้งนักร้องรุ่นเก่า
และยังมีคนดังอีกหลายสิบคนมาร่วมร้องเพลงเดียวกัน นี่คือสิ่งที่ไม่เคยเกิดขึ้นมาก่อน เป็นกีฬาโอลิมปิกในปักกิ่งนี้ที่รวมพวกเขาทุกคนไว้ด้วยกัน
ประชาชนต่างตื่นเต้นกันอย่างยิ่ง!
"เพราะมาก!"
"เพราะแทบตายแล้ว!"
"ช่างเป็นเพลงที่คลาสสิกจริงๆ!"
"ใช่ ดีกว่าไอ้เพลง 'ชนะเถอะ' อะไรนั่นอีก อารมณ์เพลงก็ดี ภาพก็แสดงให้เห็นชัดว่าเรายินดีต้อนรับผู้มาเยือนจากทุกสารทิศ!"
"จางเย่เป็นคนแต่งเนื้อเพลงกับทำนองล่ะ!"
"สุดยอดเลย!"
"ฉันยิ่งอยากฟังจางเย่ร้องเพลงในพิธีเปิดแล้วสิ!"
"จะเป็นเพลงแบบไหนกันนะ?"
"ไม่รู้สิ เป็นความลับมาก!"
"อืม ถูกปิดข่าวไว้หมดเลย ไม่รู้เลยว่าจางเย่ร้องเดี่ยวหรือว่าจะร้องคู่กับใคร แต่ไม่ว่ายังไงฉันก็อยากดู"
วันนั้นเอง 'ปักกิ่งยินดีต้อนรับ' ก็กลายเป็นที่นิยมไปทั่วประเทศ!
ไม่ว่าจะเป็นเนื้อร้อง ทำนอง การจัดลำดับดารา เพลงนี้นั้นมีมาตรฐานที่สูงมาก ยิ่งอาศัยกระแสโอลิมปิกทำให้เพลงนี้ทะยานขึ้นเป็นอันดับหนึ่งในชาร์ตเพลงใหญ่ๆ ทั้งหมด เรียกได้ว่าไร้เทียมทาน แค่ช่วงเวลาสั้นๆ MV ก็มียอดรับชมไปแล้วกว่าหกเจ็ดร้อยล้านวิว!
ทันใดนั้นเอง โดยไม่มีสัญญาณเตือนใดมาก่อน!
ข่าวใหญ่ที่ทำให้ประชาชนทั้งประเทศต้องตื่นตะลึงก็หลุดออกมา!
มีการประกาศข่าวทั้งใน CCTV News และสำนักข่าวซินหัว รวมถึงเว็บไซต์หลักของคณะกรรมการฯ ว่า ‘ลิเลียน ดาราดังระดับโลก ตอบรับคำเชิญของคณะกรรมการฯ เธอจะมาที่เมืองหลวงก่อนพิธีเปิดเพื่อทำการแสดงเพลงเปิดมหกรรมกีฬาโอลิมปิกครั้งนี้ร่วมกับจางเย่!’
ทุกคนล้วนกรีดร้อง!
ตะลึง!
บ้าคลั่ง!
ประชาชนต่างเร่าร้อนเดือดพล่าน!
"ว้ายๆๆๆๆ!"
"ลิเลียน? ลิเลียนคนนั้นน่ะเหรอ?"
"สวรรค์!"
"ฉันเป็นแฟนเดนตายของลิเลียน! เชี่ย! เชี่ย! เชี่ย! ลิเลียนจะมาที่ปักกิ่งเหรอ? มาร้องเพลงร่วมกับจางเย่?"
"เป็นไปได้ไง!"
"คณะกรรมการโอลิมปิกสุดยอดมาก!"
"ใช่ ยอดมาก!"
"ลิเลียนได้รับเชิญมาจริงเหรอ?"
"ลิเลียน นางฟ้าของฉัน!"
"เฮ้ยๆๆ นี่จะเล่นใหญ่ไปแล้วรึเปล่า!"
ไม่มีใครไม่รู้จักลิเลียน!
ข่าวนี้ทำให้หลายคนทั้งตะลึงและตื่นเต้น ลิเลียนจะเข้าร่วมพิธีเปิดกีฬาโอลิมปิกที่เมืองหลวงของพวกเขา นี่ถือเป็นเกียรติจริงๆ!
เทียบกับความตื่นเต้นของประชาชนแล้ว วงการบันเทิงในประเทศกลับตกตะลึงยิ่งกว่า พวกเขาต่างรู้ดีว่าลิเลียนโด่งดังแค่ไหน แต่ไม่เคยมีใครเคยได้ทำงานร่วมกับเธอมาก่อน ในอดีตมีบริษัทสื่อบันเทิงของจีนคิดเชิญเธอมาจัดคอนเสิร์ตในประเทศจีน แต่คำเชิญนั้นกลับไม่ได้รับแม้แต่คำตอบกลับ! ลี่เคอซึ่งเป็นหนึ่งในผู้กำกับที่โด่งดังที่สุดของประเทศถึงกับเชิญเธอมาเป็นดารารับเชิญในภาพยนตร์เรื่องหนึ่งของเขา เป็นตำแหน่งดารารับเชิญที่ใช้เวลาถ่ายทำเพียงวันเดียว ให้ค่าตัวถึงสี่สิบล้านหยวน แต่เธอก็ยังปฏิเสธ!
นี่คือดาราระดับโลก!
คือบุคคลที่หลายคนทำได้แค่เฝ้ามอง!
ทว่าบัดนี้เธอกลับยอมเดินทางมาประเทศจีน ทั้งบุคคลแรกที่ร่วมงานด้วยยังเป็นจางเย่? เรื่องนี้ทำให้ศัตรูในวงการของจางเย่ต้องเป็นเดือดเป็นแค้น!
แต่จางเย่ผู้เป็นศูนย์กลางของเรื่องนี้กลับอยู่นิ่งเฉย อย่างไรเขาไม่ใช่คนของโลกใบนี้ ไม่เคยฟังเพลงของลิเลียนในวัยเยาว์ ไม่เคยชมภาพยนตร์ของเธอ เขาเพิ่งมาทำความรู้จักเรื่องเหล่านี้หลังเดินทางมาถึงโลกใบนี้ จึงยากจะเข้าใจความยอมรับนับถือที่วงการนี้มีต่อเธอ เขาเลยไม่รู้สึกอะไรเท่าไร แต่ถ้าจะให้เขาทำงานร่วมกับแองเจลินา โจลี่จากโลกใบก่อน เขาคงตื่นเต้นเป็นที่สุด เพราะเขาโตขึ้นมาพร้อมภาพยนตร์ที่เธอแสดง เขาทั้งคุ้นชินและนับถือเธอมาตลอดสิบยี่สิบปี!
ดังนั้นเมื่อฉีอี้ไห่โทรมาจางเย่จึงใจเย็นมาก
“เรียบร้อยแล้วครับ!” ฉีอี้ไห่ว่า
จางเย่ยิ้ม “ครับ ลำบากคุณแล้วรองฯ ฉี!”
ฉีอี้ไห่ยิ้มขื่น “คราวนี้พวกเราลงแรงไปเยอะมากนะครับ ลงทุนบินไปถึงอังกฤษ คุยกับลิเลียนและเอเจนซี่ ขั้นตอนยุ่งยากมาก ผมไม่พูดมากแล้วกัน แต่ในที่สุดแล้วพวกเราก็สามารถเชิญเธอมาได้ แต่เธอไม่สามารถเข้าร่วมการซ้อมวันพรุ่งนี้ได้เพราะปัญหาเรื่องตารางเวลา เธอจะมาถึงหนึ่งวันก่อนพิธีจริงเท่านั้น หวังว่าพวกคุณสองคนจะมีเวลาพอในการจัดการเรื่องต่างๆ นะครับ”
จางเย่ “เวลาพออยู่แล้วครับ พวกเราเคยชินกับการแสดงสดอยู่แล้ว เรื่องนี้ไม่มีปัญหา แต่แน่นอนว่าเธอต้องศึกษาเพลงนี้ก่อน”
ฉีอี้ไห่ “ข้อนี้แน่นอนครับ เราส่งโน้ตเพลงให้ทางเธอแล้ว ต้องบอกว่า ถ้าไม่ใช่เพลงนี้ของคุณ ทางฝ่ายนั้นก็คงไม่ตอบรับในทันทีแบบนี้แน่นอน ทางโน้นดูชอบใจมากๆ เลย งั้นในเมื่อพรุ่งนี้เธอมาไม่ได้ คุณก็ไม่จำเป็นต้องไปซ้อมเหมือนกัน เราจะรอแสดงในวันจริงเลยครับ เวทีเสร็จเรียบร้อยหมดแล้ว เหลือแค่ขึ้นแสดงเท่านั้น ผมน่ะอยากฟังการร้องเพลงธีมในพิธีเปิดแล้วสิ อย่าทำให้พวกเราต้องผิดหวังล่ะ!”
 
 
 


[Go To Next Chapter]( ./261.md)