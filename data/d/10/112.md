##บทที่ 1012 : โจ๊กเกอร์ดังแล้ว!
วันเสาร์
บ้านยายของจางเย่
จางเย่รับพ่อกับแม่ซึ่งเพิ่งกลับจากไหหลำที่สนามบินแล้วก็ตรงมาที่นี่ทันที ตากับยายคิดถึงลูกหลานจึงเรียกมากินข้าวพร้อมกัน ทำกับข้าวเสร็จเรียบร้อย ความจริงจางเย่คิดว่าจะส่งพ่อกับแม่ที่บ้าน ให้เก็บกระเป๋าและพักสักหน่อยก่อนเดินทางต่อ แต่เนื่องจากเที่ยวบินดีเลย์ กว่าจะมาถึงก็ห้าโมงเย็นแล้ว แถมเขายังถูกแฟนๆ จำได้ ทำให้เสียเวลาไปอีกนาน ดังนั้นจางเย่จึงได้แต่พาทุกคนมาที่นี่ทันที
"พี่!"
"เย่น้อย"
"สวัสดีครับ ยาย น้าใหญ่ สวัสดียัยหนู"
"ทำไมเพิ่งมาล่ะ?"
"อ้อ เครื่องดีเลย์น่ะครับ"
"ป้าใหญ่ ลุงเขยใหญ่ ไหหลำเป็นยังไงบ้างคะ?"
"เหอๆ ดีมากเลย อากาศดีมาก"
"ป้าใหญ่ หนูช่วยถือของนะคะ"
"ดูตานตานเราสิ รู้เรื่องรู้ราวขึ้นทุกที"
ทั้งครอบครัวมากันครบหมดแล้ว พอพบหน้ากันก็คุยกันวุ่นวาย
จางเย่ถามไถ่ตากับยายของตน พูดคุยหัวเราะกับผู้สูงอายุทั้งสองอยู่นาน หลังจากนั้น น้องสาวทั้งสามของเขาก็กระเถิบๆ กันเข้ามา
น้องสามเขาหัวเราะคิก "พี่ ยังว่างงานเหรอ?"
จางเย่กลอกตา "ใช่"
น้องสาวคนโตของเขาหรี่ตา "ทำไมไม่ไปก่อเรื่องอีกล่ะ?"
"ก่อเรื่องอะไร?" จางเย่แปลกใจ
น้องรองว่า "เมื่อก่อน พี่ต้องออกไปด่าชาวบ้านแล้วนี่นา หาเรื่องคนนั้นหาเรื่องตรงนี้ เงียบแบบนี้ไม่ใช่สไตล์พี่เลยอ่ะ!"
จางเย่ฝืนยิ้ม "พวกเธอเห็นฉันเป็นยังไงกันเนี่ย ฉันไปด่าใครอะไรกัน? พี่ไม่ได้เป็นเหมือนสมัยนั้นแล้วน่า"
น้องสามแสดงท่าทางเหยียดหยาม "พอเถอะพี่"
ยายตบบ่าเธอเบาๆ "พูดแบบนี้กับพี่เธอได้ยังไง เด็กตัวแสบนี่"
น้องสามโวย "ดูสิ ยายลำเอียงอ่ะ"
ทุกคนหัวเราะ
จางเย่เป็นเหมือนแก้วตาดวงใจของคนทั้งบ้าน อย่าว่าแต่พวกเด็กน้อย ถ้าพ่อแม่จางเย่กล้าว่าจางเย่ต่อหน้าตากับยายล่ะก็ ตากับยายต้องหันมาถลึงตาใส่แน่นอน
จางเย่เองก็สนุกไปกับเวลาครอบครัวนี้เช่นกัน รายการเมื่อวานเหน็ดเหนื่อยเกินไป ไม่ใช่เพียงเรื่องของเสียง ทั้งยังเป็นเรื่องของพลังสมาธิ ต่างยากจะวางลงจากมือ แต่เขาก็รู้สึกดีอย่างมาก
ถึงเวลากินเริ่มกินกันแล้ว
มีคนมาก จึงแยกออกเป็นสองโต๊ะ
น้าใหญ่รีบถาม "เย่น้อย ได้ยินว่ารายการที่เธอเป็นคนวางแผนไว้นี่ดังมากเหรอ?"
น้องสามโพล่งขึ้นทันที "ดังมากที่ไหนกัน เรียกว่าดังระเบิดระเบ้อเลยต่างหาก!"
แม่กินข้าวแล้วก็ว่า "อีกอย่างนะ นักร้องที่เชิญมาคราวนี้ร้ายกาจมาก แต่ละคนร้องเพลงเพราะกันทั้งนั้นเลย ทานตะวันกับดอกไม้ต้องฝนก็เยี่ยมมากเลย!"
น้าใหญ่ออกความเห็น "ฉันก็ชอบทานตะวันเหมือนกัน"
น้ารอง "เพลงเขาเสียงดังหนวกหูเกิน ไม้ใกล้ฝั่งสิดีกว่า"
น้องสาวคนโตว่า "โจ๊กเกอร์ก็ดีนะ เขาชนะตั้งแต่สัปดาห์ก่อนด้วย"
น้องรองส่ายหน้า "โจ๊กเกอร์ไม่น่าไหว ข่าวบอกว่าเขาไม่ได้อาศัยทักษะของตัวเองนี่"
น้องสามตบโต๊ะ "ไอ้หยา แทบลืมเลย ‘เดอะแมสก์ซิงเกอร์’ ตอนที่สองกำลังจะเริ่มแล้วนี่ ทุ่มห้าสิบแล้ว รีบเปิดทีวีๆ!"
"เอ้อ ใช่ๆ!"
"เอ้อ ลืมเลย!"
"เย่น้อย วันนี้ใครได้แชมป์น่ะ?"
"เหอะๆ ดูกันเองสิ"
"ดอกไม้ต้องฝนแน่"
"ทานตะวันสิ"
"ไม้ใกล้ฝั่งก็มีโอกาสนะ!"
ทุกคนต่างชมรายการ ล้วนแต่มีผู้เข้าแข่งขันที่ชอบในใจ
ที่ทำให้จางเย่หดหู่ใจ คือการที่ไม่มีใครสนับสนุนโจ๊กเกอร์เลย ชายหนุ่มรู้สึกจนปัญญา นึกสงสัยว่าเพลงที่เขาเลือกออกจะนอกกระแสเกินไปหรือไม่? หรือกลุ่มผู้ฟังของเขาเป็นวงแคบเกินไป? เขาควรเลือกเพลงที่อยู่ในกระแสดีไหม? ว่าไปแล้ว เขาไม่ใช่คนในโลกนี้ เพลงที่เขาใช้ ล้วนไม่เคยมีใครในโลกใบนี้ได้ยิน นี่เป็นทั้งจุดอ่อนและจุดแข็งของเขา เขาได้แต่ค่อยๆ เดินพลางคิดอ่านพลางโดยไม่มีตัวอย่างสนับสนุน การเลือกเพลงเป็นเหมือนการทดสอบเขาอย่างหนึ่ง
อืม ดูสถานการณ์วันนี้ก่อนแล้วกันนะ
ดูก่อนว่าตอนของวันนี้มีเสียงตอบรับเป็นยังไง
……
เวยป๋อ
รายการใกล้เริ่มแล้ว
"กำลังจะเริ่มแล้ว!"
"เชี่ย ยอดโหวตของดอกไม้ต้องฝนถึงสามแสนแล้ว!"
"ร้ายกาจมาก!"
"ต้องเป็นแชมป์สัปดาห์นี้แน่ใช่ไหม?"
"น่าจะงั้น คะแนนโหวตห่างกันมากเลย!"
"มีข่าวไหมว่าใครตกรอบ? ใครถอดหน้ากาก?"
"โจ๊กเกอร์ตกรอบแน่ๆ ใช่ไหม?"
"เขาไม่น่ารอดหรอก ข่าวแง่ลบออกมาเยอะมาก สื่อกับประชาชนถล่มเขาเละ"
"ความจริงฉันว่าโจ๊กเกอร์ก็ใช้ได้นะ ถึงทักษะการร้องเพลงไม่ดี แต่ว่าเป็นหวัดนี่ ก็ต้องยอมหน่อยมั้ง?"
"ที่ได้แชมป์ก็เพราะคะแนนสงสารของพวกนายนี่แหละ! เป็นหวัดแล้วยังไง? นี่คือการแข่งขัน นี่คือความยุติธรรม"
"ช่างเถอะ สัปดาห์นี้โจ๊กเกอร์ไม่ไหวหรอก คอยดูดอกไม้ต้องฝนฉันเถอะ!"
ทันใด มีผู้ใช้เวยป๋อคนหนึ่งโพสต์
คนคนนั้นหัวเราะบนโพสต์ก่อนเล่า "บอกข่าวร้ายพวกนายนะ สัปดาห์นี้ แชมป์ยังเป็นโจ๊กเกอร์"
"พรืด!"
"อย่าล้อเล่นน่า"
"เป็นไปไม่ได้!"
"อย่าเล่นข่าวปลอมสิ!"
"แชมป์น่ะเป็นใครก็ได้แต่ไม่ใช่โจ๊กเกอร์ เขาโดนด่าเละเทะ!"
มีคนออกมาอีกคน "ดอกไม้ต้องฝนที่พวกนายหวังกันน่ะ รอบแรกเจอกับโจ๊กเกอร์ เหอะๆ พวกนายดูกันเองเถอะ ฉันทำใจทำร้ายพวกนายไม่ไหว"
"พวกนายมั่วป่าว?"
"จริงป่ะ?"
"ต่อให้โจ๊กเกอร์ใช้มุกเก่า ต่อให้เนื้อเพลงเขาจะดีแค่ไหน แต่ว่าผู้ชมไม่ซื้อมุกเดิมอีกรอบหรอกนะ"
"ฉันไม่เชื่อ!"
"เชี่ย ฉันก็ไม่เชื่อ!"
"ดอกไม้ต้องฝนกำลังดัง ทานตะวันก็ดังไม่แพ้กัน แม้แต่ไม้ใกล้ฝั่งยังมีคนเชียร์เยอะกว่าโจ๊กเกอร์ โจ๊กเกอร์ไม่มีทางชนะแน่!"
"อย่าเชื่อข่าวลือ"
"อย่าเชื่อข่าวลือ+1!"
"อย่าเชื่อข่าวลือ+1000!"
ตอนที่สองของรายการ ‘เดอะแมสก์ซิงเกอร์’ เริ่มออกอากาศแล้ว!
คนแรกที่ทำการแสดงคือดอกไม้ต้องฝน
"ว้าว!"
"ดอกไม้ต้องฝนของฉันมาแล้ว!"
"ร้องแล้วๆ!"
"อ๊าย เพราะมาก!"
"สไตล์ของเดิมเลย!"
"ชอบเธอจังเลย!"
"แชมป์ประจำสัปดาห์ ต้องเป็นแชมป์รอบนี้แน่!"
"ต้องเป็นเธอ!"
"ต่อไปเป็นโจ๊กเกอร์?"
"ฮ่าๆๆ ซวยเป็นบ้า!"
"นั่นสิ ไม่มีข้ออ้างแล้ว!"
ความเห็นในโลกออนไลน์นั้นกระจัดกระจาย แต่สิ่งที่เหมือนกันคือทุกคนต่างชมการร้องของดอกไม้ต้องฝน
แล้วฉับพลันนั้นโจ๊กเกอร์ก็ปรากฏกาย
ทันทีที่เขาเปล่งเสียง ทั้งเวยป๋อก็เงียบสงัดไร้เสียง!
“ฮา ห่า ฮา ฮ้าห่า”
“ฮาห่าฮา ห่าฮ้าฮา”
“ฮ้าฮา ห่าฮาห่าฮ้า”
“ฮา ฮาห่าฮา”
……
ที่บ้านของยาย
พวกน้องๆ ต่างก็ตาค้าง
พ่อแม่น้าอาล้วนฟังจนขนลุก!
"นี่!"
"เขาหายหวัดแล้วเหรอ?"
"ทำไมเพลงไม่มีเนื้อร้องล่ะ?"
"ไอ้หยา ไม่ไหวๆ ขนลุกไปหมดแล้ว!"
"อะไรกัน? เพลงนี้มันอะไรกัน?"
……
บ้านของจางหย่วนฉี
เพื่อนๆ ในวงการต่างก็มากินข้าวเย็นกันที่บ้าน
รายการตอนล่าสุดกำลังฉายบนจอทีวี ทุกคนช่วยกันวิเคราะห์
จางหย่วนฉียิ้ม “พวกเธอว่าดอกไม้ต้องฝนเป็นยังไง?”
หนิงหลันนั่งขัดสมาธิ “ฉันไม่ได้อยู่วงการเพลง ไม่ขอออกความเห็น”
ผู้จัดการส่วนตัวของจางหย่วนฉีอย่างฟางเว่ยหงหมุนแก้วไวน์แดงในมือเบาๆ “รายการค่อนข้างดัง สนุกด้วย เจ๊จางรู้รึเปล่าคะว่าเธอเป็นใคร?”
จางหย่วนฉียิ้ม “พอเดาๆ ได้ว่าเป็นใคร แต่ไม่ค่อยแน่ใจ”
จากนั้นทุกคนก็ได้ยินเสียงร้องเพลงอีกเพลงจากทีวี
ตอนแรกพวกเธอไม่ได้สนใจอะไร ทุกคนต่างกำลังคุยกันสนุกสนาน แต่ทันใดทุกคนก็หยุดลง
ฟางเว่ยหงอึ้ง!
หนิงหลันมองจอด้วยความตระหนก!
จางหย่วนฉีเห็นหน้าจอแล้วยังชะงักไป!
“ฮ้าฮา ห่าฮาห่าฮ้า”
“ฮา ฮาห่าฮา”
เสียงเพลงดังก้องไปทั่วทั้งห้อง!
ฟางเว่ยหงอุทาน “หมอนี่เป็นใครกัน? สวรรค์!”
หนิงหลันก็ตกใจอย่างยิ่ง “ร้องได้ดีขนาดนี้เชียว?”
ฟางเว่ยหง “เพลงอะไรน่ะ?”
จางหย่วนฉี “ในวงการเพลงไม่มีแน่นอน!”
“แต่งใหม่?”
ไม่มีเนื้อเพลง!
ไม่มีสักประโยค!
แต่กลับทำให้ทุกคนมองเห็นจินตภาพในใจของตนเอง!
……
ชาวเน็ตในเวยป๋อก็บ้าคลั่งไปแล้ว!
คนที่หาว่าโจ๊กเกอร์เน้นเอาเนื้อเพลงมาเรียกคะแนนสงสารในสัปดาห์ก่อนต่างโดนตอกหน้าอย่างจัง จงใจ! หมอนี่แม่งจงใจแน่ๆ!
“เพลงไม่มีเนื้อ?”
“เชี่ย!”
“เสียงโคตรเทพ!”
“เสียงของโจ๊กเกอร์จริงๆ เป็นแบบนี้เองเหรอ?”
“เชี่ย เพลงนี้ทำฉันน้ำตาไหลแล้ว!”
“ดีขนาดนั้น? ไม่เห็นรู้สึก”
“ฉันก็ไม่รู้สึก แต่ว่าร้องเพลงได้ดีมาก!”
“ไม่รู้สึก? ฟังแล้วต้องตั้งใจฟังหน่อย ฉันประทับใจมาก เพลงนี้แค่ฟังก็รู้สึกดีมากแล้ว! ใครว่าโจ๊กเกอร์พึ่งเนื้อเพลงทำคะแนนวะ? ถล่มยายมัน!”
“ตอกหน้าได้แสบมาก! ฉันว่าพวกสื่อต้องหน้าชากันหมดแล้วแน่ๆ!”
“เพลงสุดยอด!”
“ไม่มีเนื้อเลย?”
“หมอนี่ใครน่ะ? ใครกัน?”
เหล่าชาวเน็ตต่างพยายามค้นหาคำตอบ!
……
วงการเพลง
ที่บริษัทสื่อบันเทิงแห่งหนึ่ง
รองประธานบริษัทกำลังรับประทานอาหารร่วมกับทีมงานและคนในวงการ เมื่อได้ยินเสียงดังจากทีวีในห้อง ทุกคนต่างก็ตะลึง!
หนึ่งวินาที
สองวินาที
รองประธานนั้นรีบตะโกน “เสี่ยวหลี่ เช็กเดี๋ยวนี้ว่าเป็นใคร! เดาให้ออกให้ได้! ถ้ายังไม่เซ็นสัญญากับบริษัทไหน ยังไงก็ต้องเอามาให้ได้!”
เสี่ยวหลี่เลขาฯ รีบรับคำสั่ง “ครับ!”
ไม่นานนักก็มาถึงช่วงให้แขกรับเชิญวิจารณ์
“คุณอยู่สูงหรือต่ำกว่าระดับบี?”
“…สูงกว่า”
รองประธานนั้นได้แต่ฝืนยิ้ม “ช่างเถอะ ไม่ต้องไปหาตัวเขาแล้ว ดาราระดับบีดังขนาดนี้ ไม่มีทางไม่มีเอเยนต์หรอก”
นักดนตรีที่นั่งร่วมโต๊ะด้วยถอนใจ “คนดังคนไหนไปเล่นในรายการนะ?”
เดอะแมสก์ซิงเกอร์ดังระเบิดแล้ว!
ดังจนคนในวงการเพลง ไม่ว่าจะเป็นนักร้องเก่าหรือใหม่ แม้แต่สตาร์คิงหรือควีน ต่างก็รับชมรายการนี้บนทีวี!
หลายคนต้องตะลึงกับเพลง ‘โอเปรา’ ที่โจ๊กเกอร์ร้อง!
แต่ที่แน่นอนคือ ไม่มีใครเดาออกว่าโจ๊กเกอร์เป็นใคร!


[Go To Next Chapter]( ./113.md)