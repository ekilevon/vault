##บทที่ 1141 : แกร้องจบแล้วใช่ไหม งั้นฉันจะขึ้นเวทีต่อละนะ!
เหล่าสหายหมากล้อมล้วนงุนงง!
ชาวเน็ตเองก็ร่วมขำไปด้วย!
"ไอ้หยา ขำแทบตายแล้ว!"
"พรืด!"
"ขอดูค่าสเตตัส 'ความกลัว' ของปีเตอร์หน่อย!"
"ไอ้ลูกหมาปีเตอร์นั่นเครื่องพังไปรึยัง?"
"ทำไมจางเย่ถึงสร้างสูตรมุมที่ซับซ้อนได้ดั่งใจขนาดนั้นกันนะ?"
"สามแล้ว! แม่งมีถึงสามสูตรแล้ว!"
“หมอนี่ยังเหลือสูตรอีกเท่าไหร่เนี่ย?”
“รู้กะผีน่ะสิ!”
“สรุปแล้วจะพลิกเกมได้ไหม?”
“จริงด้วย เกมนี้ไม่น่าเหลือทางรอดแล้วรึเปล่า?”
“อาจารย์จางกำลังจงใจกวนพวกอเมริกันใช่ไหม?”
ห้านาที!
สิบนาที!
สิบห้านาที!
เหมือนปีเตอร์จะหยุดทำงานไปแล้ว!
จางเย่ยิ้มน้อยๆ แล้วมองหน้าจอ ตั้งแต่ต้นเกม เขาไม่มีเค้าลางว่าจะแพ้หรือยอมรับว่าแพ้แม้แต่น้อย เขายังคงเยือกเย็น หรือเผยรอยยิ้มที่ไม่มีใครเข้าใจ ไม่มีใครรู้ว่าจางเย่ตั้งใจจะทำอะไร ทุกคนต่างเห็นแค่เขาจงใจสร้างความวุ่นวายให้กระดานนี้ แต่ก็ต้องยอมรับว่าจางเย่รู้วิธีสร้างปัญหาให้ปีเตอร์จริงๆ แค่สูตรมุมอันซับซ้อนทั้งสามสูตรที่ไม่เคยมีใครเห็นและไม่มีใครทำซ้ำได้ จางเย่ก็ถึงกับทำให้ปีเตอร์ ‘กระอักเลือด’ อย่างที่ไม่มีใครทำได้มาก่อน ยิ่งไปกว่านั้น เมื่อวานจางเย่ยังชนะไปได้อย่างยุติธรรมด้วย!
อู๋ฉางเหอถอนหายใจ “ไอ้เด็กนี้ ยังจะเล่นสูตรมุมพวกนั้นไปทำอะไร? สองสูตรก่อน อดทนเล่นอยู่ตั้งขนาดนั้นก็ยังถูกไอ้ปีอะไรนั่นถล่มเละเทะ! แพ้กันไปตั้งกี่คะแนนแล้ว? ยังคิดจะไล่ตามอีก!”
หูเลี่ยงคิดแล้วก็เห็นด้วย ร่ำร้องอยู่หน้าจอ “รองศาสตราจารย์จาง คุณลองพยายามไล่ตามเถอะ! สูตรมุมซับซ้อนแบบนี้ สุดท้ายคุณนั่นแหละที่ติดกับตัวเอง!”
“จะแพ้แล้วเหรอ?”
“ไอ้หยา กังวลจะแย่แล้ว!”
“รองศาสตราจารย์จาง เค้นพลังออกมาสิ!”
“โชว์หัตถ์เทวะเมื่อวานออกมาเลย!”
เมื่อสูตรมุมหิมะถล่มปรากฏกาย ทุกคนก็แทบจะพังทลายแล้ว แต่พวกเขาทำอะไรไม่ได้เพราะจางเย่เล่นออกไปแล้ว!
จางเย่เข้าใจความรู้สึกของผู้ชมดี เขาใช้สูตรมุมที่ซับซ้อนที่สุดในโลกเดิมทั้งสามสูตรในกระดานเดียว นี่เป็นสิ่งที่แม้แต่ในการแข่งขันบนโลกใบก่อนของเขาก็ยังไม่เคยมีมาก่อน ทั้งยังไม่มีทางเกิดขึ้นได้ด้วย เหล่านักหมากล้อมอาชีพจะมีปฏิกิริยาอย่างไรเมื่อเห็นสูตรมุมทั้งดาบอสูร หิมะถล่ม และทแยงใหญ่? ทุกคนต่างขยาดจนเยี่ยวเล็ดน่ะสิ! พวกเขาไม่มีทางเล่นแน่นอน และการเล่นสูตรมุมเหล่านี้ในแต่ละกระดาน แค่สูตรเดียวก็ถือว่าเป็นเรื่องแล้ว! ให้เล่นสามสูตรในกระดานเดียว? อย่างนั้นก็ถึงตายจริงๆ แล้ว!
นั่นคือปฏิกิริยาของโลกใบก่อนต่อสูตรมุมทั้งสาม งั้นก็ยิ่งไม่ต้องพูดถึงว่าคนโลกนี้จะมีปฏิกิริยาอย่างไรกับสูตรมุมที่ไม่เคยเห็นเหล่านี้!
สามสุดยอดสูตรมุมเล่นเผยโฉมออกมาหมดแล้ว!
นี่แม่งเป็นกระดานที่สะท้านฟ้าสะเทือนดินอย่างแท้จริง!
ตลอดประวัติศาสตร์แห่งมนุษยชาติ ไม่มีทางที่จะมีหมากล้อมกระดานใดซับซ้อนได้เท่านี้อีก! ไม่มีวัน!
แน่นอนว่า การปรากฏตัวของสูตรมุมทั้งสามเกิดขึ้นด้วยการชักนำของจางเย่ สูตรมุมดาบอสูรและทแยงใหญ่นั้นสร้างได้ง่ายดายกว่า จึงพอยอมรับได้ แต่ทว่าสูตรมุมหิมะถล่มนั้นซับซ้อนและมีโอกาสเกิดขึ้นได้น้อยกว่ามากเพราะความซับซ้อนของมันนั่นเอง หลังจางเย่พ่ายแพ้ไปในสูตรมุมดาบอสูร เขาเลยจงใจลากเกมไปที่มุมอื่น อาศัยประสบการณ์ โชค และความเข้าใจน้อยนิดที่มีต่อหลักการทำงานของปีเตอร์ จนสามารถล่อมันลงหลุมมาได้ในที่สุด!
มา!
ลองแบบนี้หน่อยเป็นไง!
ขณะนี้เวลาของปีเตอร์ค่อยๆ นับถอยหลังช้าๆ แล้ว!
กล้องถ่ายทอดสดจับภาพตัวเลขบนนาฬิกานับถอยหลัง เวลาบนหน้าปัดเหลือไม่ถึงสามสิบนาทีแล้ว มีแค่ยี่สิบหกนาทีเท่านั้น! แม้ว่าจะเล่นมาถึงกลางเกมและปีเตอร์ก็เป็นฝ่ายนำ แต่เวลาก็เหลือน้อยอย่างยิ่ง!
ขณะที่ฝ่ายจางเย่ยังเหลือเวลาอีกถึงชั่วโมงครึ่ง!
เมื่อปีเตอร์เหลือเวลาเพียงยี่สิบห้านาที มันก็เดินหมาก!
ปีเตอร์เลือกกดดัน!
จางเย่เข้าสู้ด้วย!
ปีเตอร์ตอบโต้!
จางเย่ขู่จับกิน!
ปีเตอร์ทิ้งหมาก!
จางเย่กินหมากดำ!
สองตาให้หลัง ปีเตอร์จับกินที่อีกข้างของกระดาน!
จางเย่ไม่ยอม!
คราวนี้ปีเตอร์คิดอยู่ห้านาทีก่อนเดินหมาก เป็นตาหมากที่ร้ายกาจมาก!
เฉินอิงอดร้องไม่ได้ “งดงามมาก!”
อวี๋อิ่งอี๋ “ปีเตอร์ดูเหมือนจะเล่นไวขึ้นมากเลยนะคะ!”
เซี่ยงหรงพยักหน้า “ใช่ เทียบกับก่อนหน้านี้ มันไวขึ้นมาก!”
จางเย่ไม่มีทางรับมือหมากตานี้ได้ เขาได้แต่ล่าถอย
ปีเตอร์ไล่ตาม!
สุดท้ายจางเย่ต้องขู่กินเป็นการรับมือ!
หมากนี้ของเขาได้รับเสียงปรบมือและชมเชยจากผู้วิจารณ์เกมและผู้ชมทุกคน!
เฉินอิงร้อง “เยี่ยม! ยอดเยี่ยมมาก!”
เซี่ยงหรงชะงักเมื่อพบว่าจางเย่ไม่ได้เสียเปรียบแล้ว ทั้งยังสามารถทวงแต้มคืนกลับมาได้หลายแต้ม!
คนของสมาคมหมากเองก็ประหลาดใจมาก!
นี่เป็นครั้งแรกที่จางเย่ทำให้ปีเตอร์พ่ายแพ้ในการรบที่มุม แต่ไม่ว่าอย่างไร พวกเขาก็ไม่อยู่ในอารมณ์จะคิดและสนใจเรื่องนี้ เพราะการพัวพันบนกระดานนั้นบัดนี้เข้าสู่ช่วงห้ำหั่นดุเดือดจนไม่มีใครมีใจจะไปสนเรื่องอื่นแล้ว!
มีแต่จางเย่ที่เหลือบมองแวบหนึ่ง ยังคงยิ้มไม่หุบ!
อาจเป็นเพราะความผิดพลาดเมื่อครู่ปีเตอร์จึงเข้าสู่กระบวนการใคร่ครวญอีกครั้งกว่าสี่นาทีจึงจะเดินหมากได้ แล้วมันก็ ‘คิด’ ไปอีกสามนาทีในตาต่อมา!
ส่วนจางเย่กลับคล้ายไม่หยุดคิดสักนิดก็เดินหมากต่อได้ทันที!
ปีเตอร์เดินหมากแนวขวาง!
จางเย่ถือโอกาสเข้ายึดพื้นที่!
ปีเตอร์ลังเลอยู่ครู่ก่อนเข้าสู้
จางเย่โต้ตอบด้วยหมาก ‘พรายกระซิบ’!
ปีเตอร์ใคร่ครวญอยู่อีกสามนาที!
เฉินอิงพูดขึ้นทันที “ปีเตอร์กำลังจะแก้สูตรมุมนี้ได้แล้ว!”
ส่วนทางด้านเซี่ยงหรงกลับไม่พูดอะไร
หมากตาต่อไปของปีเตอร์เป็นการเข่นฆ่าออกไป ทำให้การพัวพันที่มุมนี้สิ้นสุดลงชั่วคราวเพราะปีเตอร์หนีรอดออกมาได้ แต่ผลลัพธ์ของครั้งนี้ไม่เหมือนกับที่ผ่านมา อาจเป็นเพราะปัญหาจากการตั้งค่าของปีเตอร์ในกรณีที่เหลือเวลาจำกัด หลายหมากถูกเดินออกมาโดยไม่ได้คิดให้รอบคอบ ทำให้แม้ปีเตอร์จะหลุดออกมาได้ ก็ยังต้องเสียเปรียบไปสี่ห้าแต้ม!
อวี๋อิ่งอี๋รีบถาม “เป็นยังไงบ้างคะ?”
เฉินอิงยิ้ม “คราวนี้ รองศาสตราจารย์จางเล่นสำเร็จ!”
“อะไรนะ?” อวี๋อิ่งอี๋ยินดียิ่ง “นี่มันเยี่ยมไปเลย!”
ทว่าประโยคต่อมาของเซี่ยงหรงกลับเป็นการราดน้ำเย็นเข้าใส่ “แต่อย่าลืมว่าตรงมุมอื่นปีเตอร์ยังคงได้เปรียบอยู่ ทั้งคะแนนก็ทิ้งห่างกันอีกยี่สิบห้ายี่สิบหกแต้ม!”
อวี๋อิ่งอี๋ฟังแล้วก็เงียบงันไป!
อีกตั้งยี่สิบห้ายี่สิบหกแต้ม?
ทั้งเกมก็เข้าสู่ครึ่งหลังแล้วด้วย!
เฉินอิงถอนหายใจ “จะไล่ตามได้ไม่ง่ายเลย แทบจะเป็นไปไม่ได้จริงๆ!”
อารมณ์ของผู้ชมลดลงเล็กน้อย ถึงการศึกที่มุมนี้จะชนะไปได้ แต่ก็ไม่มีผลกระทบกับภาพรวม แม้รองศาสตราจารย์จางเล่นได้ดี ทว่าสถานการณ์ก็ยังไม่คลี่คลายอยู่ดี!
ฝ่ายอเมริกันถอนใจด้วยความโล่งอก
ในที่สุดก็ชนะได้แล้ว!
เสียไปสี่ห้าแต้มเหรอ? ช่างมันเถอะ ยังพอรับได้ ขอแค่แก้หมากจนชนะได้แค่นี้น่ะถือว่าเรื่องเล็ก! ตอนนี้ถึงหักลบแล้วยังนำอยู่ถึงยี่สิบห้ายี่สิบหกแต้ม กับเกมที่เหลือให้เล่นอีกครึ่งกระดาน จะพลิกเกมนั้นถือว่ายากเย็นอย่างยิ่ง!
ฝ่ายอเมริกันมองจางเย่
มา!
แกยังเหลือไม้ไหนอีกไหม?
หา? ยังเหลือไม้ไหนอีก?
แต่ทว่า ฝ่ายอเมริกันคนหนึ่งกลับต้องตะลึง เขาดึงแขนตัวแทนฝ่ายตนแล้วชี้คอมพิวเตอร์อย่างกระวนกระวาย!
เฉินอิงเองก็ตระหนักได้แล้วเช่นกัน!
เฉินอิงร้อง “นี่มันไม่ถูกต้องแล้ว! ไม่ถูกต้อง!”
อวี๋อิ่งอี๋ชะงัก “ทำไมกัน?”
เฉินอิงชี้ที่นาฬิกาของปีเตอร์อย่างตื่นเต้น “ดูนั่นสิ! ดูเวลาที่เหลือของปีเตอร์!”
อวี๋อิ่งอี๋ร้อง “อ๊ะ เหลือแค่สองนาทียี่สิบสองวินาทีเอง?”
เซี่ยงหรงตาเป็นประกาย เขาหัวเราะเบาๆ “ปีเตอร์เหลือเวลาอีกแค่สองนาทีเท่านั้น!”
ฝ่ายอเมริกันพลันใจหายวาบ แย่แล้ว!
ขณะเดียวกัน ฝ่ายสมาคมฯ ก็เริ่มเอะอะเช่นกัน!
หลี่ฉินฉินตกตะลึง “สองนาที! อีกแค่สองนาทีเวลาก็จะหมดลง ทุกตาเดินหลังจากนั้นต้องเล่นภายในหนึ่งนาที! ปีเตอร์ไม่มีเวลาเหลือให้คิดแล้ว!”
หูเลี่ยง “สองชั่วโมง หมดแล้วเหรอ?”
ซ่านตงเหอยินดียิ่ง “มันใช้เวลาไปกับสูตรมุมทั้งสามของรองศาสตราจารย์จางจนหมดแล้ว!”
สวีหานอ้าปากค้าง “รองศาสตราจารย์จางจะทำอะไรน่ะ?”
ทุกคนหันมองหน้ากัน ต่างเห็นแววตาที่ตกตะลึงของอีกฝ่าย!
จางเย่ไม่ได้วางแผนจะใช้สามสูตรมุมเอาชนะแต่แรก เขาไม่ได้คิดสู้ชนกับปีเตอร์แต่แรก แต่เป้าหมายที่แท้จริงของเขาก็คือผลาญเวลาของมันต่างหาก! แต่จะเป็นไปได้หรือ? แต้มตามขนาดนั้น เขาจะตามทันหรือ? จางเย่ยังมีไม้ไหนอีก!
บรรยากาศในห้องเย็นเยือกในทันใด!
ผู้ชมทางบ้านก็มองจอด้วยความตกตะลึง!
คนของฝ่ายอเมริกันตื่นตระหนก แต่ก็รีบข่มใจลง เป็นไปไม่ได้หรอก! หมอนั่นไม่มีทางไล่ทันแน่! ถึงปีเตอร์จะเหลือเวลาแค่ตาละหนึ่งนาที แต่มันก็ยังสามารถควบคุมสถานการณ์ได้ แล้วอีกอย่างแกก็แพ้มุมทั้งสองนั่นไปแล้ว ยังจะเล่นอะไรได้? ตอนนี้มันสายเกินไปแล้ว!
คิดจะพลิกเกมงั้นเรอะ?
เทพเซียนองค์ไหนก็ทำไม่ได้!
เฉินอิงร้องลั่น “สภาพบนกระดานละเอียดอ่อนมากค่ะ! ปีเตอร์ได้เปรียบอยู่จนแทบจะเรียกได้ว่าชนะไปแล้ว แต่มันก็ใช้เวลาหมดไปแล้วเช่นกัน! มันจะใช้การวิเคราะห์ลึกซึ้งไม่ได้อีกแล้ว! ยังเหลือทางเล่นหรือไม่? รองศาสตราจารย์จางจะพลิกกระดานได้หรือไม่? นี่คือสิ่งที่เขาต้องการอยู่แล้วหรือเปล่า? ยังมีไพ่ตายใบไหนที่เขายังไม่ได้แสดงออกมาอีก? ขณะนี้ ศักดิ์ศรีและเกียรติยศทั้งหมดแห่งวงการหมากล้อมอยู่ในมือเขาแล้ว!”
ใช่!
ที่จางเย่รอคอยมาตลอดก็คือช่วงเวลานี้เอง!
เขามองคอมพิวเตอร์แล้วฉีกยิ้ม พวกเราชาวจีนมีคำพูดที่ว่า ‘แกร้องจบแล้ว ฉันจะขึ้นเวทีต่อ’ อยู่ งั้นในเมื่อแกอาบแสงไฟบนเวทีมานานพอแล้ว ก็น่าจะร้องจบแล้วสิ?
งั้นถึงตาฉันล่ะ!
วันนี้ลูกพี่จะสั่งสอนแกเอง!
ให้แกได้เห็นว่า ที่โลกของฉัน ยังมีสไตล์การเล่นชื่อดังอีกอย่างหนึ่งอยู่!
 
 
 


[Go To Next Chapter]( ./242.md)