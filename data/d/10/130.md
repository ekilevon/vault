##บทที่ 1030 : สัปดาห์ที่สามออกอากาศแล้ว!
วันเสาร์
ตอนค่ำ
เดอะแมสก์ซิงเกอร์ของสัปดาห์ที่สามเริ่มออกอากาศแล้ว
หลังผ่านมาสองสัปดาห์ ความนิยมของรายการก็ยิ่งพุ่งสูงขึ้นเรื่อยๆ ผู้ชมที่ก่อนหน้านี้ไม่ได้สนใจหรือไม่ได้ชื่นชมรายการนี้ ล้วนถูกกระแสรายการดึงดูดเข้ามา แม้ตอนที่ยังไม่ได้อัดเทปบันทึกการแข่งของสัปดาห์นี้ที่หลีอวี้เปิดเผยสถานะของตน ยิ่งได้รู้ว่ามีนักร้องระดับหลีอวี้เข้าร่วมการแข่ง เวยป๋อก็ลุกเป็นไฟตั้งแต่เมื่อวานแล้ว มาวันนี้เป็นวันออกอากาศอย่างเป็นทางการ ก็ยิ่งผลักดันให้ความร้อนแรงพุ่งขึ้นสู่จุดสูงสุด!
"เริ่มแล้ว!"
"ตั้งตารอมากๆ!"
"พี่หลีอวี้ของฉัน!"
"มีคนบอกว่าหลีอวี้ถูกคัดออกแล้ว?"
"แม่ง เธอเชื่อจริงๆ เหรอ?"
"ฮ่าๆ ต้องเป็นข่าวปลอมแน่อยู่แล้ว"
"ต่อให้พี่หลีอวี้ไม่ได้แชมป์ประจำสัปดาห์นี้ แต่ก็ไม่มีทางถึงขั้นถูกคัดออกหรอก โง่หรือเปล่าเนี่ย ของแบบนี้ก็เชื่อด้วย?"
"ใช่ บนเวทีนี้คนที่มีความสามารถระดับเขี่ยหลีอวี้ออกไปได้ดูเหมือนจะไม่มี ยกเว้นแต่จะเป็นจางหย่วนฉี เฉินกวง ฟ่านเหวินลี่หรือพวกตัวท็อปคนอื่นๆ!"
ผลคือ เมื่อดูผลการต่อสู้ระหว่างหลีอวี้กับหน้ากากดอกไม้ต้องฝน คนที่ชนะกลับเป็นหน้ากากดอกไม้ต้องฝน นาทีนั้นคนจำนวนมากต่างรู้สึกคลุ้มคลั่งไป ไม่อยากจะเชื่อ!
"อะไรน่ะ?"
"แม่งเอ๊ย!"
"หน้ากากดอกไม้ต้องฝนชนะแล้ว?"
"นี่…"
"ชัยชนะครั้งนี้สมบูรณ์แบบจริงๆ!"
"วันนี้ดอกไม้ต้องฝนฉีดเลือดไก่มาหรือไง!"
"เอ้อ ดูเหมือนฉันจะคิดออกนะว่าหน้ากากดอกไม้ต้องฝนคือใคร อย่างน้อยก็น่าจะเป็นสองสามคนนั้น!"
"หน้ากากดอกไม้ต้องฝนร้องดีมากจริงๆ!"
"หน้ากากทานตะวันก็แพ้แบบไม่น่าเกลียดนะ"
จนถึงตอนนี้ก็ยังไม่มีคนคิดว่าหลีอวี้จะถูกคัดออก
หลังจากนั้น หน้ากากโจ๊กเกอร์ขึ้นมาบนเวที
"ชีวิตไม่ได้มีเพียงเท่านี้?"
"พรืด ตอกหน้ากันหรือเปล่านะแบบนี้?"
"แม่ง!"
"หน้ากากโจ๊กเกอร์แม่งไร้คุณธรรมเกินไปแล้วจริงๆ!"
"ใช่ หลีอวี้แพ้ไปแล้วเขายังตามมาซ้ำอีกหนึ่งดาบอีก?"
"ไอ้หยา เพลงนี้ฉันฟังแล้วมีความสุขจัง!"
"ต้องไร้ความปรานีขนาดนี้เลยเหรอ?"
แต่พวกเขาไม่รู้ว่า สิ่งที่ไร้ความปรานียิ่งกว่ากำลังตามมา
หน้ากากโจ๊กเกอร์ขอยอมแพ้!
คนจำนวนมากตื่นตะลึง!
"ขอยอมแพ้?"
"เขาจะทำอะไรน่ะ?"
"สวรรค์!"
……
ในวงการ
บริษัทเพลงแห่งหนึ่ง
เหล่าผู้คนหน้าเปลี่ยนสี
"หน้ากากโจ๊กเกอร์อาสาไปรอบคัดออก?"
"เขา...เขาบ้าไปแล้วเหรอ?"
"เขาไม่ได้บ้า เขาต้องการสู้กับหลีอวี้!"
"นั่นก็เรียกว่าบ้านั่นแหละ! เขาชนะไม่ไหวหรอก!"
"น่าเศร้ามาก เขาชนะแล้ว"
"คุณรู้ได้ยังไง?"
"เมื่อวานมีข่าวกระจายออกมาแล้วน่ะสิ ได้ยินมาว่าหลีอวี้ถูกหน้ากากโจ๊กเกอร์กดดันจนแม้แต่หน้ากากก็ไม่ได้ถอดออก เดินสะบักสะบอมลงเวทีไปเลย
"เป็นไปไม่ได้"
"ฉันเองก็ไม่เชื่อ เป็นข่าวปลอมหรือเปล่า?"
"เหอเหอ งั้นพวกคุณก็รอดูเอาแล้วกัน"
……
บริษัทผู้จัดการแห่งหนึ่ง
ทุกคนล้วนอยู่ทำโอทีเพื่อดูเดอะแมสก์ซิงเกอร์ ไม่ใช่เพราะขี้เกียจ แต่เพราะว่านี่เป็นงานที่ประธานบริษัทเพิ่งมอบหมายให้พวกเขารับผิดชอบ มาถึงจุดนี้ รายการนี้ไม่ได้เป็นเพียงแค่รายการบันเทิงอย่างเดียวอีกต่อไป แต่กลับกลายเป็นเสมือนกังหันบอกทิศทางลมและคัมภีร์อ้างอิงของในวงการไปแล้ว
"วงการดนตรีมีคนแบบนี้โผล่ออกมาตั้งแต่เมื่อไหร่!"
"หน้ากากโจ๊กเกอร์นี่เป็นใครกัน?"
"ค้นออกมาได้ไหม?"
"แปลก!"
"ไม่รู้เลยว่าเขาเป็นมหาเทพท่านไหน!"
"ฉันติดต่อเพื่อนที่อยู่บีทีวีไปแล้วแต่พวกเขาปิดปากเงียบเลย เดิมทีก็ไม่ยอมหลุดข้อมูลออกมาอยู่แล้ว แต่สถานะของนักร้องคนอื่นยังพอเดาได้ ยังพอมีคนเข้าเค้าบ้าง แต่หน้ากากโจ๊กเกอร์คนนี้กลับไม่มีข้อมูลเลยสักนิดเดียว! ถ้าอยากขุดคุ้ยข้อมูลเขาจากต้นสังกัดเก่า ก่อนอื่นก็ต้องรู้ก่อนว่าเขาคือใคร!"
……
บนเวยป๋อ
"เกลียดเธอจริงๆ?"
"ในที่สุดหลีอวี้ก็ร้องเพลงกวางตุ้งแล้ว!"
"ใช่ ในที่สุดก็ทิ้งไพ่ใบสุดท้ายในมือแล้วสินะ!"
"ฮ่าๆ ต้องชนะแน่!"
"หน้ากากโจ๊กเกอร์มั่นใจในตัวเองมากไปแล้ว เพี้ยนไปแล้วรึไง?"
"ร้องได้ดี!"
"อืม โชว์นี้ของหลีอวี้ใช้ได้!"
"อ๊ะ ถึงตาหน้ากากโจ๊กเกอร์แล้ว!"
"เพลงนี้หมายความว่ายังไง?"
"เชี่ย! 'รักคุณจริงๆ'? นี่เขาเหน็บหลีอวี้หรือเปล่า?"
"มีเพลงนี้ที่ไหนกัน? มารดามันแต่งขึ้นอีกหรือไง? เขาเอาเพลงต้นฉบับมาจากไหนเยอะแยะ! ตกลงใครเขียนให้เขากันแน่?"
"โอ้มายก็อด!"
"ภาษากวางตุ้ง!"
"เชี่ย เป็นภาษากวางตุ้ง!"
"หน้ากากโจ๊กเกอร์แข่งร้องเพลงกวางตุ้งกับหลีอวี้?"
"สวรรค์!"
"เขาบ้าไปแล้วเหรอ?"
"แข่งภาษากวางตุ้ง ใครเทียบกับหลีอวี้ได้บ้าง?"
"ใช่ หลีอวี้เขาร้องเพลงกวางตุ้งมากี่ปีแล้ว? นายเอะอะมาจากไหน? นี่ล้อเล่นหรือเปล่า?"
"เลิกคุยได้แล้ว พวกนายรีบฟังเถอะ!"
"เพลงนี้...เพลงนี้…"
บนอินเทอร์เน็ตพลันเงียบสงบในพริบตา!
คนจำนวนมากเมื่อฟังหน้ากากโจ๊กเกอร์ร้องเพลงทางโทรทัศน์ แต่ละคนล้วนปากอ้าตาค้าง
"เยี่ยมมาก!"
"แม่ง เพราะจนร้องไห้แล้ว!"
"โปรดให้ฉันได้บอกว่ารักเธอจริงๆ?"
"ทักษะการร้องเพลงแบบนี้ บ้าไปแล้ว!"
"นี่...เพลงนี้จะยอดเยี่ยมเกินไปแล้วไหม?"
"ถึงช่วงโหวตแล้ว!"
"ชนะแล้ว!"
"หน้ากากโจ๊กเกอร์ชนะแล้ว!"
"หลีอวี้ถูกคัดออกแล้วจริงๆ เหรอ? แม่ง ฉันคิดว่าเป็นข่าวปลอมซะอีก!"
"เจ้าหน้ากากโจ๊กเกอร์นี่ยังเป็นคนอยู่ไหม?"
"ชัยชนะครั้งนี้สมบูรณ์แบบมาก!"
"เล่นใช้เพลงแบบนี้ คนอื่นจะสู้ได้ยังไงล่ะ?"
"เขาไม่น่าใช่นักร้องฮ่องกงจริงๆ หรอกใช่ไหม?"
"เอ้อ บ้านเธออยู่ตงเป่ยนี่? ตรงแม่น้ำซงฮวา? เขาบอกว่าเขาเป็นคนตงเป่ยเหรอ?"
"พรืด พวกเธอเชื่อจริงๆ เหรอ?"
"คำที่ออกจากปากหมอนี่มีแต่คำโกหกทั้งนั้นแหละ!"
เวยป๋อลุกเป็นไฟแล้ว!
ผลการแข่งสัปดาห์ที่สามเหนือความคาดหมายของทุกคนเกินไป บัดนี้ในอินเทอร์เน็ตล้วนเต็มไปด้วยข้อถกเถียงของเดอะแมสก์ซิงเกอร์สัปดาห์นี้ ทั้งเวยป๋อและเว็บบอร์ด!
……
วันต่อมา
เรตติ้งของเดอะแมสก์ซิงเกอร์ออกมาแล้ว!
เรตติ้งในสัปดาห์ที่สามเพิ่มขึ้นอย่างโดดเด่นสะดุดตาอีกครั้ง ปีนขึ้นสู่จุดสูงสุดอย่างงดงาม!
คนของสถานีบีทีวีล้วนสุขสันต์เบิกบานกันถ้วนหน้า ทีมงานของเดอะแมสก์ซิงเกอร์ก็ยิ่งคึกคัก ถึงขั้นอยู่นอกห้องทำงานยังสามารถได้ยินเสียงตะโกนฉลองของพวกเขาดังออกมา!
ยิ่งไปกว่านั้น อันดับทำเนียบเพลงก็อัปเดตแล้ว!
วันนั้น ทำเนียบเพลงประจำวันถูกเดอะแมสก์ซิงเกอร์ยึดครองอีกครั้ง!
อันดับหนึ่ง: หน้ากากโจ๊กเกอร์ 'รักเธอจริงๆ'
อันดับสอง: หน้ากากดอกไม้ต้องฝน ‘นี่คือฉัน’
อันดับสาม: หน้ากากโจ๊กเกอร์ 'ชีวิตไม่ได้มีเพียงเท่านี้'
ในอันดับสี่ถึงอันดับสิบสองส่วนใหญ่ล้วนเป็นเพลงจากเดอะแมสก์ซิงเกอร์!
ถึงแม้ว่าในสัปดาห์ที่สามหน้ากากดอกไม้ต้องฝนจะคว้าแชมป์ได้เป็นครั้งแรก แต่ว่าชื่ออันดับหนึ่งในทำเนียบเพลงประจำวัน ก็ยังเป็นของหน้ากากโจ๊กเกอร์ อีกทั้งตัวเลขยังทิ้งห่างกันไกล กระทั่งวันต่อมาเพลง ‘รักเธอจริงๆ’ ก็ทะยานขึ้นไปครองอันดับสี่ของทำเนียบเพลงรายเดือนแล้ว ขณะที่อันดับสองและอันดับสามก็ยังเป็นเพลงของหน้ากากโจ๊กเกอร์ 'กุหลาบป่า' กับ 'Opera' ซึ่งล้วนค้างฟ้าอยู่บนทำเนียบมาถึงหนึ่งสัปดาห์กว่า เมื่อดูจากสถานการณ์เช่นนี้ เพลง 'รักเธอจริงๆ' จะต้องคว้าอันดับหนึ่งในทำเนียบเพลงรายเดือนอย่างแน่นอน และอาจถึงขั้นทะยานไปถึงอันดับทำเนียบเพลงรายปีอย่างรวดเร็วด้วย! ไม่เพียงเท่านั้น หน้ากากดอกไม้ต้องฝนเองก็ตามมาติดๆ ทั่วทั้งทำเนียบอันดับชาร์ตเพลง ไม่มีใครเป็นคู่มือของนักร้องหน้ากากได้!
ดังเกินไปแล้ว!
รายการนี้ นักร้องเหล่านี้ เพลงของนักร้องเหล่านี้จะดังเกินไปแล้ว!
แม้กระทั่งเหล่านักดนตรีที่มีชื่อเสียงในวงการและบรรดาโปรดิวเซอร์ ยังได้แต่จ้องมองมาด้วยความงุนงง!


[Go To Next Chapter]( ./131.md)