##บทที่ 1027 : นักตอกหน้ามืออาชีพ!
อารมณ์ที่เจืออยู่ในเสียงร้องท่อนสุดท้ายของโจ๊กเกอร์ ทำให้หลายคนสะกดความรู้สึกต่อไปอีกไม่ไหวแล้ว!
บางคนร้องไห้โฮ!
บางคนพยายามกลั้นน้ำตา!
พวกเขาเข้าใจแล้ว ในเนื้อเพลงที่เรียกน้ำตาของผู้คนทั้งหลาย โจ๊กเกอร์ไม่ได้ร้องว่า ‘รักเธอจริงๆ’ ไม่ใช่ ‘จะบอกให้ว่าฉันรักเธอมาก’ และไม่ใช่ ‘รู้ไหมว่าฉันรักเธอ’ โจ๊กเกอร์ร้องว่า—‘โปรดให้ผม ได้บอก ว่ารักเธอจริงๆ’!
โปรดให้ผม!
นี่ไม่เหมือนกับ ‘จะบอกให้’ เลยแม้แต่น้อย!
และไม่เหมือนกับ ‘ขอบอก’ เลยเช่นกัน!
โปรดอนุญาต คำคำนี้เจือไว้ทั้งการขอโทษและความสำนึกเสียใจ!
โดยเฉพาะท่อนสุดท้ายที่โจ๊กเกอร์ร้องปากเปล่า เขายกไมค์ขึ้นมาสองครั้ง แต่กลับไม่ได้เปล่งเสียงร้องออกมา หากแต่ลดไมค์ลง จวบจนยกไมค์ขึ้นมาเป็นครั้งที่สาม โจ๊กเกอร์จึงเปล่งเสียงออกมาได้! ทั้งความรู้สึกพยายาม ความสำนึกเสียใจ ความในใจของคนทั้งประเทศนั้น ได้ระเบิดออกมาอย่างท่วมท้นในเวลานี้ นี่มันเหนือกว่าประเด็นเรื่องเทคนิคการร้องอะไรแล้ว เป็นความรู้สึกที่เหนือขึ้นไปอีกขั้น!
ปราศจากซึ่งการเสแสร้ง!
ไม่ใช่เพียงแค่การแสดง!
ช่างเป็นธรรมชาตินัก!
ความรู้สึกที่สื่อออกมาตั้งแต่ต้นจนจบเพลงสมจริงมาก มากเสียจนทำให้คนทั้งหลายแทบไม่อยากเชื่อ! ไม่มีผู้ใดล่วงรู้ ว่าบิดามารดาของโจ๊กเกอร์ได้มานั่งอยู่ที่เก้าอี้ผู้ชมจริงๆ!
บทเพลงเริ่มด้วยการร้องสด จบลงด้วยการร้องสด
โจ๊กเกอร์วางไมค์ลง โค้งตัวคำนับอย่างลึกซึ้ง
การแสดงเสร็จสิ้น
แม่น้ำตาไหลพลางลุกยืน!
จางเสียเองก็ลุกขึ้นยืนทั้งดวงตาแดงเรื่อ!
เสียงปรบมือระเบิดขึ้น!
เสียงกู่ร้องกังวาน!
“เก่งมาก!”
“นึกไม่ถึงเลย!”
“ภาษากวางตุ้ง! เป็นภาษากวางตุ้งล่ะ!”
“โจ๊กเกอร์ต้องการสู้ตัดสินกับหลีอวี้ด้วยเรื่องที่เขาได้เปรียบตรงๆ!”
“ฉันไม่รู้จะพูดอะไรดีแล้ว! สวรรค์! เพลงนี้ก็ร้ายกาจมากเลยไม่ใช่เหรอ? แถมยังเป็นเพลงแต่งขึ้นมาใหม่อีก? แม่งใครเป็นคนแต่งเนี่ย? ใครกัน?”
“เมื่อกี้ฉันคิดว่าหลีอวี้น่าจะชนะ แต่ตอนนี้ฉันเปลี่ยนใจแล้ว!”
“ฉันก็เหมือนกัน! ใครบอกว่าโจ๊กเกอร์จะแพ้?”
“ปีนี้ฉันฟังเพลงแล้วมีเพลงที่เคยทำร้องไห้ไปสองเพลง เพลงแรกคือ ‘จดหมายถึงบ้าน’ ของจางเย่บนเวทีคืนส่งปี เพลงที่สองก็คือเพลงนี้ ฉันไม่ได้โดนทักษะการร้องของเขาครอบงำ แต่โดนอิทธิพลจากเนื้อเพลงและอารมณ์ของนักร้องที่อินกับเพลงเข้าเต็มๆ ยอดจริงๆ ร้ายกาจมาก!”
“นี่น่ะเหรอโจ๊กเกอร์? ที่ทุกคนดูถูก!”
“ฉันไม่มีอะไรจะพูดแล้ว! ไม่รู้จะแสดงออกยังไงแล้วด้วย!”
ทันใดนั้น ก็มีบางคนตะโกน “โจ๊กเกอร์!”
จากนั้น ก็มีเสียงตะโกนดังตามมาพร้อมกันโดยไม่ได้นัดหมาย!
“โจ๊กเกอร์!”
“โจ๊กเกอร์!”
“โจ๊กเกอร์!”
“โจ๊กเกอร์!”
เสียงตะโกนมากขึ้นเรื่อยๆ!
ดังขึ้นเรื่อยๆ!
จางเย่ลงมาแล้ว
หานฉีพุ่งเข้ามาทันที
ปวยเล้ง ไม้ใกล้ฝั่ง ดอกไม้จีนในวันวานและคนอื่นๆ เองก็เข้ามารุมล้อมเขา!
บนใบหน้าของหานฉียังมีคราบน้ำตา ร้องตะโกน “คุณเก่งมากเลยค่ะ! เก่งมากเลย!”
ดอกไม้ต้องฝนเองก็หน้าตาตื่น “นายทำได้ยังไง?”
ไม้ใกล้ฝั่งจ้องเขาพลางกล่าว “ร้องเพลงกวางตุ้งได้ขนาดนี้ มีความเป็นไปได้แค่สองทาง หนึ่ง นักร้องพูดกวางตุ้งได้อยู่แล้ว ดังนั้นการออกเสียงย่อมไม่เป็นปัญหา สอง ถ้านักร้องคนนั้นพูดกวางตุ้งไม่เป็น ก็ได้แต่ร้องบทเพลงนั้นไม่หยุด ร้องวนอยู่ซ้ำๆ และยังต้องฟังเพลงต้นฉบับเป็นสิบๆ ร้อยๆ รอบ ฝึกร้องไปหลายร้อยหน ทบทวนอยู่หลายพันครั้ง ถึงจะออกเสียงได้แม่นยำขนาดนี้! อาจารย์โจ๊กเกอร์ คุณนี่ทำให้คนตกใจจริงๆ! ฉันอยากรู้จริงๆ ว่าคุณทำได้ยังไง?”
แข่งกันมานานขนาดนี้ ทุกคนเพิ่งจะเคยได้ยินไม้ใกล้ฝั่งพูดเยอะขนาดนี้เป็นครั้งแรก ตลอดมาเธอเป็นคนค่อนข้างเงียบ ไม่ค่อยช่างพูดเท่าไรนัก
ดอกไม้จีนในวันวานเองก็รีบถาม “นั่นสิ คุณ...คุณทำยังไงน่ะ?”
โจ๊กเกอร์ไม่ตอบอะไร เพียงหัวเราะ
หลายสิบรอบ?
มากกว่าร้อยรอบ?
ก็ไม่ได้ไร้สาระเกินไปเลย!
ความจริงเพลงนี้ดังมากที่โลกของจางเย่ พวกเพลงที่จางเย่นำมาร้องก่อนหน้านี้ น่ากลัวว่ารวมกันแล้วยังเป็นที่นิยมไม่เท่าเพลงนี้ จางเย่ฟังมามากกว่าร้อยรอบได้ยังไงน่ะหรือ? ก็ร้องทุกครั้งที่ไปคาราโอเกะ และไม่ว่าจะไปที่ไหน ที่ไหนก็ได้ยินเพลงนี้! ถ้าพูดถึงเพลงกวางตุ้งเพลงอื่น จางเย่อาจจะร้องไม่เป็น เพราะเขาไม่ได้เข้าใจภาษากวางตุ้งจริงๆ ก็ฟังแค่ประโยคง่ายๆ ออกไม่กี่ประโยค การออกเสียงก็ไม่ได้มาตรฐาน แต่ถ้าพูดถึงเพลง ‘รักเธอจริงๆ’ เพลงนี้ละก็ ไม่มีปัญหา! ไม่มีทางร้องผิดเพี้ยนแน่!
ความจริงจะว่าไป จางเย่เองก็ไม่ได้คิดจะใช้เพลงนี้ ไม่ใช่เพราะเขาไม่ชอบ แต่เพราะมันจะทำให้เขาดูเป็นคนขี้รังแกคนอื่นเกินไป! วันนี้เขาคิดจะใช้เพลงกระแสนิยมสักเพลง แต่เพลงนี้ไหนเลยจะเรียกว่าเป็นเพลงกระแสนิยม? มันเกินกว่าขั้นกระแสนิยมไปเป็นเพลงระดับคลาสสิกในโลกของเขาไปแล้ว! ใครใช้ให้หลีอวี้เล่นสกปรกกันล่ะ? ใครใช้ให้เขาเอาชื่อเสียงมารังแกคนอื่นกันล่ะ? จางเย่ก็เลยได้แต่งัดเพลงนี้ออกมา! อีกอย่าง อยู่ๆ แม่ก็อยากมาด้วย เขาจึงอยากร้องเพลงนี้อย่างจริงจัง อยากสื่อคำพูดให้บุพการีตัวเองสักหน่อย มีบางคำพูดที่ปกติจางเย่พูดออกไปไม่ได้ อ้าปากไม่ออก ได้แต่ยืมเวทีนี้ ยืมเพลงนี้บอกกับบิดามารดาตน!
เสียงปรบมือยังคงดำเนินต่อไป!
“โจ๊กเกอร์!”
“โจ๊กเกอร์!”
“โจ๊กเกอร์!”
ที่บริเวณหลังเวที
หลีอวี้หน้าเขียว ให้ตายเขาก็คิดไม่ถึงว่า โจ๊กเกอร์จะเลือกเพลงกวางตุ้งมาร้องได้! ไม่ใช่แค่เขา ทุกคนต่างก็คิดไม่ถึง! ตามหลักตรรกะปกติ ตามความคิดของคนปกติทั่วไป ตัวเขาหลีอวี้เป็นนักร้องเพลงภาษากวางตุ้งคนหนึ่ง และโดยพื้นเพก็เป็นคนฮ่องกง การที่เขาร้องเพลงภาษากวางตุ้งมันก็เป็นเรื่องที่ปกติมาก มันคือภาษาแม่ของเขา เขาย่อมเชื่อมือตัวเอง อีกทั้งร้องมาแล้วสิบยี่สิบปีเต็ม! ใช้ฝ่าเท้าคิด ในการตัดสินรอบแข่งคัดออกที่เป็นเรื่องสำคัญอย่างนี้ ไม่มีทางมีคนกล้าเอาเพลงกวางตุ้งมาสู้กับหลีอวี้หรอก!
แต่โจ๊กเกอร์ก็ทำลงไปแล้ว!
มิหนำซ้ำสำเนียงกวางตุ้งของเขาก็ไม่ธรรมดา!
เชี่ยวชาญเกินไปแล้ว!
สำเนียงชัดเจนยิ่งนัก!
ถึงขั้นต่อให้หลีอวี้เป็นคนออกไปร้อง ก็อาจจะไม่มีทางเทียบ!
เพราะอะไรกัน?
แม่งนี่มันเรื่องอะไรกัน?
ทำไมหมอนี่ถึงร้องเพลงกวางตุ้งได้?
หลีอวี้คิดอย่างไรก็ไม่เข้าใจ ไม่มีผู้ใดเข้าใจ!
ไอ้คนลึกลับนี่เป็นนักร้องฮ่องกงหรือ? ไม่มีทาง! เป็นไปไม่ได้ชัดๆ!
ก่อนหน้านี้ไม่มีใครคิดว่าโจ๊กเกอร์จะมีโอกาสชนะ เมื่อวิเคราะห์กันออกมาแล้วว่าทั้งบรรยากาศและทุกอย่างล้วนเอื้อต่อหลีอวี้ทั้งหมด ไม่มีทางให้คนร้องเพลงจีนกลางอย่างโจ๊กเกอร์ชนะได้ เพราะเพลงกวางตุ้งกับเพลงจีนกลางเป็นคนละภาษา นอกจากนำมาแข่งกันไม่ได้แล้ว ยังเทียบกันไม่ได้ด้วย ดังนั้นต่อให้โจ๊กเกอร์จะร้องดีแค่ไหน สื่ออารมณ์ได้ดีเพียงใดก็ไร้ความหมาย ผู้ชมก็จะยังคงสนับสนุนหลีอวี้ต่อไป นับแค่ชื่อเสียงของเขาก็เพียงพอแล้ว!
แต่ที่ทำให้คนทั้งหมดตะลึงไปก็คือ โจ๊กเกอร์เองแม่งก็ร้องเพลงกวางตุ้งด้วย!
แถมแม้แต่ชื่อเพลงก็ยังตบหน้าหลีอวี้อย่างจัง!
ทีมรายการของสถานี BTV รู้ว่าโจ๊กเกอร์เดินลงเวทีมาแล้ว ทุกคนต่างมองเขาอ้าปากตาค้าง ราวกับเห็นเขาเป็นเทพเซียน!
เพลงก่อนหน้านั้นก็เป็นเช่นนี้!
เขาร้องเพลงชีวิตอยู่ไปวันๆ?
นายก็ร้องเพลงชีวิตไม่ได้มีเพียงเท่านี้?
เขาร้องเพลงกวางตุ้ง?
นายก็ร้องกวางตุ้ง!
เขาร้อง ‘เกลียดเธอจริงๆ’
นายแม่งก็เอาเพลง ‘รักเธอจริงๆ’ ออกมา!
มารดามันเถอะ!
แม่งเป็นนักตอกหน้ามืออาชีพรึไงกัน?


[Go To Next Chapter]( ./128.md)