##บทที่ 1144 : วีรบุรุษถือกำเนิด!
ชนะแล้วเหรอ?
พวกเราชนะแล้วจริงๆ?
เมื่อได้ยินถ่ายทอดสดจากช่องกีฬา CCTV ผู้ชมที่อยู่หน้าจอก็ต่างจ้องทีวีด้วยอาการตาค้าง พวกเขามองดูศึกตาสุดท้ายระหว่างจักรกลกับจางเย่ ตอนนี้การแข่งยังไม่จบ หลายคนจึงยังไม่อยากเชื่อว่าคำพูดของเฉินอิงจะเป็นเรื่องจริง!
หมากที่หนึ่ง
หมากที่ห้า
หมากที่สิบ
จางเย่ยังคงยิ้มกริ่ม
ส่วนปีเตอร์ยิ่งเดินยิ่งเลวร้าย บังเกิดข้อผิดพลาดมากขึ้นทุกที!
เมื่อมาถึงจุดสิ้นสุด กรรมการสากลทั้งสองก็รีบวิ่งเข้ามายืนยัน!
สีหน้าของคนอเมริกันซีดขาวราวกระดาษ!
วินาทีนี้ ทั้งสนามเงียบสงัดจนน่าขนลุก!
……
 
ที่ญี่ปุ่น
“จบแล้ว!”
“ปิดเกมแล้ว!”
“ผลล่ะ?”
“ใครชนะ?”
……
 
ที่เกาหลี
“อะไรกันน่ะ?”
“เกิดอะไรขึ้น?”
“รีบประกาศผลเร็วเข้าสิ!”
……
 
ส่วนทางฝั่งประเทศจีนยิ่งไม่ต้องพูดถึง!
“ชนะแล้วเหรอ?”
“รีบประกาศสิ!”
“แม่งผลเป็นยังไงกันแน่?”
……
 
ณ สนามแข่ง
เพราะเป็นการแข่งครั้งสำคัญ ดังนั้นฝ่ายกรรมการสากลจึงทำการตรวจสอบอยู่หลายหน จนในที่สุดทั้งสองก็มองหน้ากันทีหนึ่ง แล้วกรรมการที่มีอายุสูงวัยกว่าก็หยักยิ้มเล็กน้อย
กล้องซูมเข้าไปใกล้!
สายตานับพันนับหมื่นคู่ของประชาชนล้วนจ้องมองพวกเขาผ่านจอทีวี!
ได้ยินเพียงกรรมการอาวุโสประกาศ “เกมนี้ จางเย่เป็นฝ่ายชนะ!”
สองต่อหนึ่ง!
จางเย่ชนะแล้ว!
มนุษยชาติชนะแล้ว!
ซ้ำยังชนะห่างไปตั้งยี่สิบกว่าแต้มด้วย!
ในช่วงปิดเกมท้ายสุด จางเย่คว้าชัยชนะมาได้อย่างท่วมท้น จากที่ตามอยู่สามสิบกว่าแต้มกลายมาเป็นชนะไปถึงยี่สิบกว่าแต้ม นี่คือปาฏิหาริย์ชัดๆ!
อวี๋อิ่งอี๋ตะโกนเสียงดัง “ชนะแล้ว! ชนะแล้ว!”
เฉินอิงยังคงน้ำตาไหลพราก “ยินดีกับรองศาสตราจารย์จางด้วยนะคะ! นี่คือชัยชนะครั้งประวัติศาสตร์แห่งวงการหมากล้อม! รองศาสตราจารย์จางได้ช่วยกอบกู้ศักดิ์ศรีของวงการหมากล้อมเอาไว้ค่ะ! ช่างยอดเยี่ยมจริงๆ! วันนี้รองศาสตราจารย์จางเยี่ยมไปเลย! นี่คือจุดสูงสุดของชาวหมากล้อม! เป็นเกมที่ลืมเลือนได้ยากที่สุด! จากการแข่งทั้งสามวันที่ผ่านมา ในที่สุดรองศาสตราจารย์จางก็เอาชนะปัญญาประดิษฐ์ไปได้สองต่อหนึ่ง! รองศาสตราจารย์จางใช้การลงมือกระทำจริงของเขาบอกกับเครื่องจักรและพวกอเมริกันที่คิดว่าตนเป็นใหญ่นั้นว่า ในสนามหมากล้อม มนุษย์ไม่มีวันถูกโค่นล้มได้!”
พวกอเมริกันที่คิดว่าตนเป็นใหญ่?
ผู้กำกับรีบเตือนเฉินอิงผ่านทางหูฟัง!
อย่างไรก็ตามเฉินอิงตื่นเต้นจนสติหลุดแล้ว ไหนเลยจะสนคำพูดไม่เหมาะสม? ตอนนี้เธอได้แต่ตะโกนปลดปล่อยความรู้สึกในใจออกมาเท่านั้น!
……
 
สมาคมหมากผู้สูงอายุเซวียนอู่
โถหมากในมือคนผู้หนึ่งปลิวลอยไปบนอากาศ!
ผู้เฒ่าคนหนึ่งจ้องมองที่หน้าจอ น้ำตาไหลอาบใบหน้า!
……
 
ที่บ้าน
แม่กรีดร้องสุดเสียง!
พ่อเองก็ตื่นเต้นจนเกินควบคุม!
“ลูกฉันชนะแล้ว!”
“เย่น้อยโค่นคอมพิวเตอร์ลงได้แล้ว!”
……
 
ที่บ้านเจ๊เหรา
หยางซูตะโกนดังจนได้ยินกันแทบทั้งชุมชน!
“ศิษย์พี่ข้าชนะแล้ว!”
เหราอ้ายหมิ่นกลอกตา “ไอ้เด็กนี่ชนะจริงสิ?”
……
 
ที่ SARFT
อู๋เจ๋อชิงยิ้มพลางเรียกเลขานุการไป๋ให้เข้ามา
“รองผู้บังคับการอู๋?”
“เที่ยงนี้ฉันจะเลี้ยงเอง ไปเชิญทุกคนด้วย”
“อา ได้ค่ะ”
……
 
ที่บ้านสกุลเหยา
เหยามี่คำราม “พลิกกลับมาชนะล่ะ! สวรรค์!”
ภรรยาเหยาเจี้ยนไฉ “จางน้อยทำได้จริงๆ ด้วย!”
“หมอนี่ไปไกลสุดขอบฟ้าแล้ว!” เหยาเจี้ยนไฉถึงกับตาถลน!
……
 
การถ่ายทอดสดยังคงดำเนินต่อไป!
ที่สนามประลองก็ปั่นป่วนแล้ว ในตอนที่ประกาศผล ประตูใหญ่ของโถงแข่งขันก็ถูกผลักเปิดจากด้านนอก จากนั้นคนของสมาคมหมากกระดานแห่งประเทศจีนก็พากันกรูเข้ามา ทั้งอู๋ฉางเหอ หลี่ฉินฉิน ซ่านตงเหอ หลี่อี้ หลิวหง สีหน้าของทุกคนเต็มไปด้วยความปีติ!
จางเย่ยืดกายขึ้น โบกมือให้ทุกคน
เขาถูกกลุ่มคนที่ตื่นเต้นเหล่านั้นห้อมล้อมไว้ทันที!
อู๋ฉางเหอถามดังลั่น “กลยุทธ์ที่แกใช้นั่นมันอะไรน่ะ?”
จางเย่ยิ้ม “ทแยงใหญ่ ดาบอสูร หิมะถล่ม”
ซ่านตงเหอ “แล้วการโจมตีสุดท้ายนั่นล่ะ?”
จางเย่หัวเราะเบาๆ พลางตอบ “เรียกว่าสูตรผีดิบครับ”
“สูตรผีดิบแจ๋ว! สูตรผีดิบดี!” น้ำเสียงของอู๋ฉางเหอแฝงไปด้วยความตื่นเต้น หัวเราะเสียงดังไม่หยุด “ฮ่าๆๆๆๆๆ!”
หลี่ฉินฉินเอ่ย “จางน้อย เธอเก่งเหลือเกิน!”
จางเย่ยิ้มขำ “ก็อันตรายเหมือนกันนะครับ เกือบแพ้แน่ะ โชคดีไม่ทำทุกคนขายหน้า”
ฉับพลันนั้นเอง ท่ามกลางการถ่ายทอดสด
หูเลี่ยงก้าวเข้ามาคว้าจางเย่หมับ!
สวีหานเข้ามาร่วมทันที!
เถียนเหวยเหว่ยก็พุ่งเข้าใส่เช่นกัน!
คนหนุ่มสิบกว่าคนพากันหามจางเย่ขึ้นแบก ก็ไม่รู้ว่าไปตกลงกันไว้ก่อนหรือเพิ่งคิดขึ้นมาสดๆ ร้อนๆ
จางเย่สะดุ้งโหยง “เฮ้ยๆๆๆ ใจเย็นก่อน! ใจเย็นๆ!”
ทุกคนกลับไม่สนใจฟังเขา โยนจางเย่ขึ้นไปบนอากาศทันที!
จางเย่ขวัญหนีดีฝ่อ ทุกคนกลับตะโกนเชียร์!
“จางเย่!”
“จางเย่!”
“จางเย่!”
“จางเย่!”
โยนสูง!
รับต่อ!
โยนอีก!
นักหมากล้อมทั้งหลายต่างแสดงออกถึงความดีใจในแบบของตน!
“ชนะแล้ว!”
“พวกเราชนะแล้วโว้ย!”
นักหมากล้อมหญิงบางคนลอบเช็ดน้ำตาแห่งความยินดี พวกเธอตื้นตันเหลือเกินจริงๆ ไม่รู้ควรจะแสดงออกอย่างไรดีแล้ว บางทีอาจมีเพียงน้ำตาที่จะสื่อออกมาถึงความรู้สึกที่แท้จริงได้ที่สุด เป็นปฏิกิริยาที่ซื่อตรงที่สุดของพวกเธอ! หลายคนพากันร้องไห้ออกมา!
พอซ่านตงเหอเห็นดังนั้น ก็มีน้ำตาคลอเช่นกัน!
เวลาแบบนี้ ไม่มีผู้ใดควบคุมความรู้สึกได้อีก!
เพราะควบคุมไม่ไหวจริงๆ เพราะนี่มันช่างมหัศจรรย์เหลือเกิน!
ชินจิเก้าดั้ง!
ปาร์คยูฮวี!
เซี่ยงหรง!
เซียนหมากล้อมคนแล้วคนเล่าต่างพ่ายให้กับปัญญาประดิษฐ์ ในช่วงเวลาที่มนุษยชาติกำลังเผชิญวิกฤตนี้เอง จางเย่ก็ก้าวออกมา ช่วยกอบกู้วงการหมากล้อมโดยแบกรับความยากลำบากแทบทั้งหมดไว้เพียงลำพัง ภาพเช่นนี้อย่าว่าแต่คนวงการหมากล้อมเลย แม้แต่ผู้ชมที่อยู่หน้าจอก็ต่างเดือดพล่าน!
ชาวเน็ตรัวข้อความคอมเมนต์!
ปริมาณข้อความมหาศาลต่อๆ กันแทบพลิกคว่ำดินฟ้า!
“สุดยอด!”
“จางเย่แม่งโคตรหล่อ!”
“เชี่ยเอ๊ย เมื่อก่อนฉันยังเฉยๆ กับเขานะ แต่วันนี้ขอสมัครเป็นแฟนคลับเลย! เป็นแฟนคลับเดนตายเลยด้วย!”
“จางจอมตอกหน้าแผลงฤทธิ์อีกแล้ว! ฉันบอกแล้วไงว่าเขาไม่ยอมถูกรังแกหรอก! จางเป็นใคร? หมอนี่เคยเสียท่าที่ไหน? ยังจะมาเอไออัปเกรดอะไรอีก? อัปเกรดไปก็ไม่มีประโยชน์! ก็โดนจางจอมตอกหน้าตอกซะจนหน้ายับเหมือนเดิมนั่นแหละ! พวกนายดูสีหน้าไอ้พวกอเมริกันนั่นสิ!”
“รู้สึกดีเป็นบ้า!”
“โคตรขำ!”
“ไม่มีใครเหมือนแล้วจริงๆ! จางเย่สุดยอดเลย!”
“ห้าร้อยปีก่อน ห้าร้อยปีนับจากนี้ วงการบันเทิงคงไม่อาจหาคนอย่างจางเย่ได้อีกแล้ว!”
“จอมตอกหน้าจางทำปีเตอร์น้ำตาไหลอยู่ในจีน!”
“ฝีมือจางเย่เหนือกว่าเท่าตัว!”
“ไอดอลเลย! จางเย่คือไอดอลชั่วชีวิตของฉัน!”
“ฉันจะเรียนหมากล้อม!”
“ฉันก็เหมือนกัน! อยู่ๆ ก็ชอบขึ้นมาเลย!”
“ถึงฉันจะไม่เข้าใจเรื่องหมากล้อม แต่พอเห็นการแข่งของจางเย่วันนี้แล้ว ได้ยินคำอธิบายในทีวีแล้วไม่รู้ว่าทำไมน้ำตาถึงไหลออกมา! โคตรประทับใจ! อาจารย์จางคือขุมทรัพย์ของมวลมนุษยชาติจริงๆ ต่อไปนี้ทุกคนก็อย่าด่าว่าเขาอีกนะ! ไม่งั้นถ้าเกิดเรื่องอย่างนี้ขึ้นอีก ใครจะออกหน้า? ใครจะมาพลิกสถานการณ์ได้อย่างอาจารย์จางอีก? นอกจากเขาแล้วใครจะสามารถล่ะ! พวกนายว่าจริงไหม?”
“เห็นด้วย!”
“พูดได้ดี ไม่ผิดเลย!”
“ใช่ ต่อไปนี้อย่าด่าเขาเลย!”
“จากศึกมนุษย์ปะทะจักรกลครั้งนี้ จากนี้ไปฉันจะอุดหนุนผลงานของจางเย่ทั้งหมดเลย!”
“วันนี้อาจารย์จางแม่งโคตรหล่อ!”
“จางเย่วันนี้ คือฮีโร่แห่งวงการหมากล้อมอย่างแท้จริง!”
 


[Go To Next Chapter]( ./245.md)