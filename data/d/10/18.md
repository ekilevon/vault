##บทที่ 918 : เหราอ้ายหมิ่นปรากฏกาย!
บริเวณที่พัก
ฟ้ากลับเป็นยามค่ำคืนแล้ว เหล่าผู้ฝึกยุทธ์อิสระและศิษย์สำนักเล็กประคับประคองกันกลับที่พัก ขาเจ็บบ้าง มือเจ็บบ้าง ผมโดนดึงร่วงเป็นกระจุกบ้าง ทุกคนช่วยเหลือกันด้วยมิตรภาพ ข้าประคองท่านท่านประคองข้า ด้วยผ่านสมรภูมิมาด้วยกัน และถึงจะได้รับบาดเจ็บ อาการบาดเจ็บของพวกเขาก็ยังน้อยกว่าศิษย์สำนักใหญ่มากนัก สองคนสามคนรุมคนคนเดียว อีกฝ่ายย่อมต้องบาดเจ็บหนักหนากว่ามาก!
“วันนี้สะใจนัก!”
“ใช่! สมใจยิ่ง!”
“อยู่มาหลายปี ไม่คิดเลยว่าวันนี้จะได้ปลดปล่อยเต็มที่!”
“ไม่ผิด ถึงจะโดนต่อยจมูกหนึ่งหมัด โดนเตะก้นสองที แต่ก็สดชื่นยิ่งนัก ไอ้พวกสำนักใหญ่นั่นข่มเหงเรามาหลายปี! ในที่สุดวันนี้ก็ได้ระบายสักที!”
“เช่นกัน!”
“เจ้าบัดซบสำนักคงท้ง ข้าอยากกระทืบมันมานานแล้ว!”
“ไอ้โจวเหล่าซื่อสำนักมวยสกุลโจวนั่นกร่างดีนัก ข้าอาศัยช่วงชุลมุนเตะมันไปที สะใจ!”
“ฮ่าๆๆ ได้เตะก้นพวกสำนักใหญ่ ค่าข้าวก็ไม่ต้องจ่าย แถมยังได้เงินชดเชยมาอีกพัน เรื่องดีเช่นนี้ ถ้ามีทุกปีก็ดีสิ! ข้ายอมเจ็บตัว! ที่แท้ก็มีวันของพวกเราคนไร้สำนักเช่นกัน! ไม่ต้องไว้หน้าพวกสำนักใหญ่มัน!”
ทุกคนต่างปลาบปลื้มปรีดายิ่ง
อีกด้านหนึ่ง
หลิวอี้เฉวียนก้าวมาข้างหน้าสองก้าว ประสานหมัดคำนับ “น้องชายเฉินเจิน เมื่อครู่ถ้าไม่ได้เจ้าช่วยทันเวลา ข้าคงรับมือคนผู้นั้นไม่ไหว ขอบใจมาก!”
จางเย่เองก็ประสานหมัด “มิได้ มิได้”
เหอป้าเต้าหัวเราะร่า “วันนี้ต้องขอบใจน้องชายเฉินเจินที่ออกหน้าอย่างห้าวหาญ!”
หลี่เฉวียนเหนิงกล่าว “ใช่แล้ว หากไม่ได้น้องเฉิน วันนี้พวกเราคงถูกข่มเหงเป็นแน่! เมื่อพวกปรมาจารย์กับเจ้าสำนักใหญ่ออกโรง พวกเราคงไม่กล้าพูดอะไรแล้วเป็นแน่ แต่ดูน้องเฉินเจินสิ ไม่เกรงฟ้ากลัวดิน! นับถือ! นับถือ!”
จางเย่ยิ้มกล่าว “มิได้! มิได้!”
“น้องชายนามว่าเฉินเจินหรือ?”
“ขอบคุณมาก!”
“น้องเฉิน เยี่ยมยอดนัก!”
“ขอบคุณเจ้ามาก!”
“วันหน้าไปซานตง อย่าลืมแวะไปหาข้านะ!”
“ถ้าเจ้าไปตงเป่ยก็ไปหาข้าด้วย สุราอาหารข้าเลี้ยงเอง!”
“เห็นวิชายุทธ์ของน้องเฉินแล้วมัน เอ่อ อ่า ช่าง...โดดเด่นไม่เหมือนใครจริงๆ!”
“ฮ่าๆ ไม่ว่าน้องเฉินจะใช้ก้อนอิฐหรือเหยือกเหล้า ตราบเท่าที่ชนะได้ก็นับเป็นอาวุธดี!”
“ถูกต้องที่สุด วิชายุทธ์ของน้องเฉิน...วิชาเพลงอิฐ ช่างสมบูรณ์แบบไร้ที่ติ!”
ทุกคนพากันชมไม่ขาดปาก!
เหยียนฮุยกับเหล่าสหายก็เข้ามากประสานหมัดพลางกล่าว “น้องชายเฉินเจิน ขอบคุณ ซาบซึ้งจนมิอาจบรรยาย!” จากนั้นก็หันไปหาเหล่าศิษย์สำนักเล็กและชาวยุทธไร้สำนัก “ยังมีพี่น้องชายหญิงทั้งหลาย วันนี้ขอบคุณทุกท่านมาก หากมิได้ทุกท่านช่วยพวกเราทวงความยุติธรรม พวกเราต้องถูกหลอกลวงเงินทองแน่แล้ว!”
“ไม่ต้องเกรงใจ!”
“คนกันเองทั้งนั้น!”
“พวกมันโกงเจ้า ก็ถือว่าโกงเราเช่นกัน!”
“ใช่ ช่วยคนก็เหมือนช่วยตน!”
“ทุกคนล้วนบาดเจ็บ วันนี้แยกย้ายกันไวสักหน่อยเถิด”
“กลับไปพักผ่อน พรุ่งนี้ทุกคนพบกันใหม่ที่งานชุมนุมเทียนซาน!”
เหล่าชาวยุทธไร้สำนักพากันแยกย้าย
ตอนที่เหยียนฮุยกำลังจะผละไป ยังหันมามองจางเย่แวบหนึ่งอย่างพินิจพิเคราะห์
สหายที่อยู่ด้านข้างสะกิดเขา “ไปกันหรือยัง? ดูอะไรอยู่?”
เหยียนฮุยกะพริบตา กล่าวอย่างสงสัย “ข้ารู้สึกว่าคนผู้นั้นค่อนข้างคุ้นตาอยู่”
“พอเถอะ รีบกลับโรงเตี๊ยมได้แล้ว ไอ้หยา แขนข้า เดี๋ยวช่วยใส่ยาแดงให้ข้าทีนะ ไอ้บัดซบสำนักใหญ่นั่นมือหนักเป็นบ้า!”
จนท้ายที่สุด เหยียนฮุยก็ยังนึกไม่ออก
และบางที เขาคงไม่อาจคิดฝันว่าจะเป็นคนผู้นั้น!
……
ทางฝั่งร้านอาหาร
ทันทีที่ผู้คนจากไป ใบหน้าของฟ่านเหวินก็เปลี่ยนเป็นเขียวคล้ำ!
เหล่าคนสำนักใหญ่ที่ผ่านการต่อสู้หนักหน่วงต่างก็รับไม่ได้!
“ชดใช้เงิน?”
“ชดใช้เงินอะไรกัน!”
“พวกเราต่างหากที่เจ็บหนัก!”
“ไม่ได้ จะให้จบลงอย่างนี้ไม่ได้!”
เหล่าศิษย์สำนักใหญ่ส่งเสียงจอแจขึ้นมา
ฟ่านเหวินกล่าว “ข้าจะไปหยุดพวกเขา!”
ทว่ากลับถูกเฉินสี่ เจ้าสำนักหัวซานขวางไว้ “พอได้แล้ว”
ฟ่านเหวินกล่าวอย่างอัดอั้น “ศิษย์พี่ นี่ นี่มันหมายความว่าอย่างไรกัน!”
เฉินสี่ถอนหายใจ แล้วกล่าว “ก็แค่คนละหนึ่งพันหยวนเองมิใช่หรือ? เงินจำนวนนี้ เป็นสมาพันธ์ศิลปะการต่อสู้แห่งชาติออกให้ก็แล้วกัน ทำให้ทุกคนสงบลงไว้เป็นการดีกว่า”
รองเจ้าสำนักคงท้งพยายามข่มโทสะ “แต่ว่า…”
เฉินสี่กล่าว “งานประลองใหญ่เทียนซานครั้งนี้จัดขึ้นเพื่ออะไร ทุกคนลืมไปแล้วหรือ? ก่อนถึงเวลานั้น จะเกิดปัญหาไม่ได้ ตอนนี้เรื่องเหราอ้ายหมิ่นสำคัญกว่า! นั่นต่างหากที่เป็นเรื่องใหญ่!”
“ขอรับ ศิษย์พี่”
“ถูกของท่าน”
“เข้าใจแล้ว”
บรรดาเจ้าสำนักและผู้อาวุโสสำนักใหญ่มองหน้ากันแล้วไม่กล่าวอะไรอีก แต่ถึงกระนั้นทุกคนก็ยังรู้สึกตรงกัน——ดูเหมือนพวกเขาจะโดนโกงเข้าแล้ว!
……
ยามกลางคืน
บริเวณเทียนซาน
ณ สถานที่แห่งหนึ่ง
“ศิษย์พี่ใหญ่!”
“ศิษย์พี่ใหญ่!”
“ในที่สุดก็ออกมาแล้ว!”
“อาการเป็นอย่างไรบ้าง?”
เหราอ้ายหมิ่นเดินออกมาด้วยท่าทีไม่เร่งร้อน เปิดปากหาว “อาการดีแล้ว เจ้าห้า เจ้าหก เจ้าลาน้อย โผล่มาทำซากอะไรเป็นโขยง?”
ไม่พบหน้านาน เหราอ้ายหมิ่นก็ยังคงห้วนทื่อเช่นเดิม ไม่อ้วนไม่ผอม ไม่สูงขึ้น ไม่เตี้ยลง
หลวี่อวี้หู่กล่าวอย่างร้อนใจ “ศิษย์พี่มีเรื่อง พวกเราจะไม่มาได้ยังไง!”
ศิษย์พี่ห้าพูด “ศิษย์พี่ใหญ่ ครั้งนี้เสี่ยงเกินไปแล้วนะคะ!”
ศิษย์พี่หกกล่าว “ใช่ครับ งานประลองเทียนซานครั้งนี้จงใจเล่นงานพี่คนเดียวชัดๆ พี่ดูไม่ออกหรือ? พวกเรามาช่วยพี่ไงครับ!”
ศิษย์น้องสิบสามว่า “เสียดายที่ศิษย์พี่สามไม่มา! ถูกอาจารย์จับ…”
ศิษย์พี่ห้าทำตาดุใส่ ไม่ให้เขาพูด
เหราอ้ายหมิ่นจ้องเขา “ตาแก่นั่นยังมีชีวิตอยู่อีกรึ?”
ศิษย์สำนักฝ่ามือแปดทิศทุกคน “...”
เหราอ้ายหมิ่นโบกมือปัด พลางกล่าว “พอเถอะ พวกเจ้ามาก็ไม่มีประโยชน์ แต่ละคนวรยุทธ์ไม่เอาไหน จะมาช่วยอะไรฉันได้หือ? ไม่มาถ่วงแข้งถ่วงขาฉันก็ดีมากแล้ว รีบไสหัวไปเถอะ”
“ศิษย์พี่ใหญ่!”
“พี่อยู่ที่ไหนพวกเราจะอยู่ที่นั่น!”
“ใช่ ถ้าพรุ่งนี้จะไป ทุกคนก็ไปพร้อมกัน!”
“ไปถล่มให้พวกสำนักใหญ่ให้สิ้น!”
“สู้มัน!”
เหราอ้ายหมิ่นชำเลืองพวกเขา “คนตั้งกี่ร้อย พวกเจ้าจะไปสู้ใครได้?”
ทันใดนั้น หลวี่อวี้หู่ที่เพิ่งเปิดมือถือก็มีสายเรียกเข้า เขาเดินหลบไปคุยไกลๆ ปรากฏว่าพอกลับมา สีหน้าของเขาก็เปลี่ยนเป็นอึ้งตะลึง!
ศิษย์พี่ห้าเพ่งมอง “เสียวหลวี่ เป็นอะไรไป?”
ศิษย์พี่หกเตะเท้าเขาทีหนึ่ง “พูดสิ!”
ศิษย์พี่เจ็ดเร่ง “ศิษย์น้องเล็ก ในกลุ่มเรามีเพียงเจ้าที่ติดต่อคบค้าสมาคมกับผู้อื่น ได้ข่าวอะไรงั้นรึ? รีบพูดเร็ว มัวตะลึงอะไร?”
หลวี่อวี้หู่กล่าว “เชี่ย ทางงานชุมนุมเทียนซาน...ตีกันแล้ว!”
ทุกคนในสำนักฝ่ามือแปดทิศล้วนอึ้งงัน!
“ว่าไงนะ?”
“ตีกัน?”
“ใครตีกับใคร?”
หลวี่อวี้หู่กล่าวอย่างพูดไม่ออก “ไม่ใช่ใครตีกับใคร แต่เป็นยกพวกตีกัน! สำนักใหญ่ตีกับสำนักเล็กและพวกไร้สำนัก ขนาดร้านอาหารตรงสถานที่รวมพลยังโดนพวกเขาทำลายไม่เหลือซาก! มีคนเจ็บกว่าร้อย! จนสมาพันธ์ศิลปะการต่อสู้แห่งชาติต้องออกมาควบคุมสถานการณ์!”
ศิษย์พี่ห้าหัวเราะเสียงดัง “ดี! สมน้ำหน้า!”
ศิษย์พี่หกก็ขำขัน “แล้วไหนว่าจะรวมหัวกันรุมศิษย์พี่ใหญ่! แตกคอกันเองเสียแล้ว!”
“เชี่ย ไม่น่าใช่มั้ง?”
“ทำไมงานชุมนุมถึงเละตั้งแต่ยังไม่เริ่มได้ล่ะ?”
“เพราะอะไรกัน?”
“ทำไมคนจำนวนขนาดนี้ถึงตีกันได้?”
หลวี่อวี้หู่เองก็รู้สึกยากจะเชื่อกับข่าวนี้เช่นกัน เขาเองก็คิดไม่ออก “เห็นว่าเป็นเพราะฝ่ายจัดงานขายเหล้าแพง ที่ร้านอาหารนั่นมีสำนักมวยสกุลโจวเป็นหุ้นส่วนอยู่ สุดท้ายมีคนที่ชื่อ ‘เฉินเจิน’ อะไรนี่ออกมานำฝ่ายชาวยุทธไร้สำนักและสำนักเล็กให้ลุกฮือ สู้ตายกับฝ่ายสำนักใหญ่ ตีกันปั่นป่วนไปหมด!” พูดจบเขาก็หัวเราะ “จะยังไงก็ตาม นี่นับว่าสวรรค์ช่วยเราชัดๆ!”
ศิษย์พี่ห้าหัวเราะลั่น “ใช่ ฟ้าเบื้องบนคงทนดูต่อไปไม่ไหวแล้ว”
ศิษย์พี่หกกล่าว “เฉินเจิน? หมอนี่นับว่าไม่เลว!”
ศิษย์พี่ห้าพยักหน้า “นั่นสิ คนแซ่เฉินผู้นี้ทำได้ดีนัก!”
หลวี่อวี้หู่หัวเราะอย่างช่วยไม่ได้ “ไอ้พวกสมาพันธ์ศิลปะการต่อสู้แห่งชาติอยากรวมคนมากำจัดศิษย์พี่ใหญ่ คิดจะใช้พวกมากดดันศิษย์พี่ใหญ่ ทั้งยังคิดทำตัวยืนบนที่สูงสั่งประหัตประหารศิษย์พี่ใหญ่อีก ผลเป็นยังไงเล่า? งานชุมนุมใหญ่ยังไม่ทันจะเริ่ม พวกเขากลับตีกันเองแล้ว! นับว่าดวงซวยโดยแท้!”
“นั่นสิ!”
“ทำได้ดีมาก!”
“เฉินเจินผู้นี้มาจากสำนักไหน? ช่างอาจหาญนัก กล้าต่อกรกับสำนักใหญ่เชียวรึ?”
“เพื่อนข้าที่อยู่ทางนั้นไม่ได้บอกว่าเขาอยู่สำนักไหน ไม่แน่ใจ”
“แล้วฝึกวิชายุทธ์อะไร?”
“เอ่อ เห็นเขาว่าเป็นวิชาอิฐท่อง...ทะยานแปดทิศ!”
“หา?”
“อิฐท่องทะยานแปดทิศ?”
“เขาใช้อะไรเป็นอาวุธ?”
“...ก้อนอิฐ”
“พรืด! เชี่ยอะไรเนี่ย!”
“อย่าบอกนะว่ามีต้นกำเนิดเดียวกับฝ่ามือท่องทะยานแปดทิศของสำนักฝ่ามือแปดทิศเรา?”
“มีต้นกำเนิดเดียวกันกับผีน่ะสิ! คนละเรื่องเลย!”
“เฉินเจินผู้นี้น่าสนใจนัก ช่างมีความสามารถ!”
“คนผู้นี้มาจากไหน? พรุ่งนี้ต้องไปดูสักหน่อยแล้ว!”
เหล่าศิษย์แห่งสำนักฝ่ามือแปดทิศปากต่างพูดคุยถึงศึกตีกันก่อนงานชุมนุมประลองเทียนซาน ส่วนในใจของพวกเขาต่างร่ำร้องเป็นเสียงเดียวกันก็คือ : ถูกใจบิดามารดามันนัก จัดมาอีกสิ!


[Go To Next Chapter]( ./19.md)