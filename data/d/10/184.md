##บทที่ 1084 : เสียงเปียโนจากในห้อง!
ในวันเดียวกัน
คอนเสิร์ตเดอะแมสก์ซิงเกอร์เริ่มร้อนแรงขึ้นทุกที!
จะในวงการก็ดีหรือผู้ชมก็ดี ผู้คนนับไม่ถ้วนต่างเฝ้ารอคอยวันนั้น เฝ้ารอว่าหน้ากากโจ๊กเกอร์ หน้ากากดอกไม้ต้องฝน หน้ากากไม้ใกล้ฝั่ง หน้ากากวันเวลา หน้ากากราชาประหลาด หน้ากากปวยเล้งและคนอื่นๆ จะร้องเพลงปิดฉากบนเวทีอย่างไร!
ตอนเช้าตรู่
จางเย่ตื่นมากินข้าวเช้า
กริ๊ง กริ๊ง กริ๊ง
ทันใดนั้นเสียงโทรศัพท์มือถือของหน้ากากโจ๊กเกอร์ดังขึ้น
จางเย่กดรับสายด้วยความงุนงง "ฮัลโหล เสี่ยวหาน?"
หานฉีที่อยู่ปลายสายตอบกลับมาว่า "อรุณสวัสดิ์ค่ะ อาจารย์จาง"
จางเย่ยิ้มพลางตอบ "ทำไมถึงยังโทรมาที่เครื่องนี้อยู่อีกล่ะ"
หานฉีตอบอย่างเขินอายว่า "อา ชินแล้วน่ะค่ะมันเลยเผลอไป อาจารย์จาง ผู้กำกับหูให้ฉันมาบอกคุณว่าคอนเสิร์ตช่วงสุดสัปดาห์ยังจัดต่อไปนะคะ คุณก็สามารถขึ้นเวทีได้ ทางฝั่งสมาคมสื่อฯ ไม่ได้พูดอะไรค่ะ"
จางเย่ "โอเค ผมรับทราบแล้ว"
หานฉีเอ่ยว่า "พวกเราเองก็แปลกใจเหมือนกัน ก่อนหน้านี้พวกเราเตรียมตัวถูกสมาคมสื่อฯ เรียกไปคุยแล้ว แต่ใครจะคิดว่าสุดท้ายกลับไม่เกิดอะไรขึ้นเลย"
จางเย่ยิ้ม "ก็ดีแล้วนี่"
หานฉีถาม "คุณเลือกเพลงไว้หรือยังคะ? จะเรียบเรียงเพลงเมื่อไหร่?"
จางเย่ครุ่นคิด "ยังไม่ได้กำหนดแน่ๆ นะ เดี๋ยวมะรืนนี้ผมจะติดต่อไปแล้วกัน"
ทำไมเบื้องบนถึงไม่พูดอะไรงั้นหรือ?
พวกเขาอาจไม่รู้เหตุผล แต่จางเย่รู้
แม่หันมองเขา "เขาโทรมาเร่งให้ลูกเตรียมเพลงสำหรับคอนเสิร์ตเหรอ?"
จางเย่ร้องอืม
แม่พูดด้วยความสนใจว่า "เตรียมเรียบร้อยแล้วหรือยัง? ร้องเพลงอะไรน่ะ? ร้องให้พ่อกับแม่ฟังหน่อยได้ไหม? เพลง 'รักเธอจริงๆ' นั่นเยี่ยมมากเลย"
จางเย่กระแอมไอก่อนเอ่ยว่า "ไม่ร้องเพลงแบบนั้นแล้วได้ไหม? ผมยังคิดไม่ตกเลย เมื่อวานคิดมาทั้งคืนแล้วก็ยังตัดสินใจไม่ได้ คงต้องคิดดูอีกหน่อย" แต่ตอนนี้จางเย่อยากทำเรื่องอื่นก่อน เลยพักเรื่องงานคอนเสิร์ตไว้ชั่วคราว "พ่อ แม่ เดี๋ยวกินข้าวเสร็จแล้วผมจะออกไปข้างนอกนะ วันนี้ไม่ได้อยู่กินข้าวด้วยแล้ว"
"ไปทำอะไรอีกล่ะ?"
"ซื้อเปียโน"
"บ้านเรามีที่ให้วางเหรอ?"
จางเย่ต้องไปจัดการธุระหนึ่งก่อน
เป็นธุระที่มีความสำคัญต่อเขาอย่างยิ่ง
……
 
ในตอนเช้า
ที่ร้านขายเปียโนที่ไม่มีชื่อเสียงแห่งหนึ่ง
ภายในร้านว่างเปล่า นอกจากเจ้าของร้านที่เป็นผู้หญิงคนหนึ่งแล้วก็ไม่มีคนอื่นอีก
ตอนนั้นเอง ชายหนุ่มที่สวมผ้าปิดปากและแว่นดำก็ผลักประตูเข้ามา "สวัสดีครับ มีเปียโนไหม ขอที่ดีๆ หน่อย"
เจ้าของร้านเงยหน้าขึ้นมาดูแวบหนึ่ง แล้วพลันกรีดร้องออกมา "อ๊า!!!"
จางเย่ถูกทำให้ตกใจจนสะดุ้ง "โว้ว อะไรของคุณน่ะ?"
เจ้าของร้านสาวมีสีหน้าราวเห็นผีก็ไม่ปาน "จางเย่! คุณคือจางเย่!"
จางเย่ยิ้มแล้วตอบว่า "จำได้ด้วยเหรอครับ?"
เจ้าของร้านโพล่งออกมาว่า "ฉันดูเดอะแมสก์ซิงเกอร์ทุกวัน! คุณสลายกลายเป็นขี้เถ้าฉันก็จำคุณได้!" แล้วเธอพลันรู้สึกว่าคำพูดฟังดูไม่ค่อยเหมาะสมเท่าไรจึงรีบเอ่ยว่า "ไอ้หยา ฉันชอบคุณจะตายอยู่แล้ว! คุณร้องเพลงได้ดีมากจริงๆ! คุณอยากซื้อเปียโนงั้นเหรอคะ? ไม่ต้องจ่ายเงิน ฉันมอบให้คุณเลยหลังหนึ่ง! เปียโนในร้านนี้คุณเลือกดูได้ตามใจเลย"
จางเย่โบกมือ "นั่นได้ที่ไหนกัน"
เจ้าของร้านเอ่ยอย่างประหม่าว่า "ไม่เป็นไร ก็แค่...คุณถ่ายรูปคู่กับร้านเราสักรูปก็พอแล้ว เป็นการช่วยโปรโมตให้ร้านเรา"
จางเย่ได้ยินดังนั้นก็ยิ้มออกมา "เอาอย่างนี้แล้วกัน ผมจะจ่ายเงินให้แล้วก็ถ่ายรูปคู่ให้ด้วย ดีไหมครับ?"
เจ้าของร้านเอ่ยทันทีว่า "นั่นเยี่ยมไปเลย เปียโนที่ซื้อคุณจะมอบให้คนอื่นหรือว่าเล่นเองคะ? ฉันแนะนำเปียโนที่ดีที่สุดในร้านให้คุณแล้วกัน อาจแพงไปบ้าง แต่โอ๊ย คุณก็มีเงินเหลือเฟือนี่นา มามามา คุณว่าเปียโนหลังนี้เป็นยังไงบ้าง เป็นสินค้าชั้นเยี่ยมเลยนะ คนธรรมดาฉันไม่ขายให้หรอก" ไม่รู้ว่าเธอพูดมากขนาดนี้เป็นปกติอยู่แล้วหรือตื่นเต้นที่ได้เจอจางเย่กันแน่ เลยพูดเจื้อยแจ้วไม่หยุด
ในที่สุดก็เลือกเปียโนได้เรียบร้อย
"ให้ฉันส่งไปที่ไหนคะ? คุณเขียนที่อยู่มาเลย"
"ไม่ต้องหรอก ผมต้องใช้วันนี้น่ะครับ คุณหาคนช่วยผมมัดไว้บนรถก็พอ"
"หา? รถของคุณรุ่นอะไรคะ?"
"บีเอ็มเอ็กซ์ไฟว์"
"ใส่เข้าไปไม่ได้หรอกนะ"
“วางไว้บนหลังคารถ รัดไว้"
"แบบนั้นได้ที่ไหนกัน? ได้ทำรถคุณยุบหมดน่ะสิ"
"รถผมกันกระสุน ไม่พังหรอก"
"เอ้อ งั้น งั้นฉันจะหาคนมาลองดูก็ได้”
เจ้าของร้านทราบดีว่าดาราระดับเดียวจางเย่ นั้นไม่มีใครต้องการให้คนอื่นรู้ที่อยู่ของตน เธอจึงไม่ได้ติดใจอะไรอีก รีบไปตามหาคนมาช่วยทันที
……
 
ตกเย็น
เวลาหกโมงตรง
อู๋เจ๋อชิงเลิกงานแล้ว ขณะนี้กำลังเดินออกจากตึกใหญ่เพียงลำพัง
"คุณอู๋"
"คุณเลิกงานแล้วหรือคะ?"
"คุณอู๋ เดินทางปลอดภัยนะครับ"
"ลำบากคุณอู๋แล้วนะคะ"
อู๋เจ๋อชิงยิ้มพลางพยักหน้าให้พวกเขา "ทำงานเสร็จแล้วก็รีบเลิกงานกันล่ะ"
ตอนนั้นเอง หัวหน้าแผนกคนหนึ่งก็รีบเร่งเดินเข้ามา พูดด้วยสีหน้าเจ็บปวดว่า "คุณอู๋ รายชื่อในงานคอนเสิร์ตที่เดอะแมสก์ซิงเกอร์ส่งมาฉบับนั้น…"
อู๋เจ๋อชิงโบกมือ "กำหนดแล้ว ไม่ต้องพูดแล้วล่ะ"
หัวหน้าคนนั้นปาดเหงื่อ "แต่ทางฝั่งคุณเฉินดูเหมือนว่า…"
อู๋เจ๋อชิงตอบอย่างไม่ใส่ใจว่า "ถ้าเขามีปัญหาก็ให้เขามาหาฉันเอง"
หัวหน้าแผนกคนนั้น "งั้น งั้นก็ตกลงครับ"
ผู้ช่วยไป๋ลี่รีบก้าวตามมา "คุณอู๋ วันนี้คุณไม่ได้เอารถมาใช่ไหมคะ ฉันไปส่งคุณแล้วกัน"
อู๋เจ๋อชิงพยักหน้า "ตกลง"
บนรถ
ไป๋ลี่กะพริบตาพลางถาม "มื้อเย็นคุณจะทานอะไรคะ?"
อู๋เจ๋อชิงยิ้มพลางตอบ "กลับไปทำอะไรสักอย่างทานที่บ้านน่ะ กินข้าวคนเดียว น่าเบื่อมาก"
ไป๋ลี่เอ่ยขึ้นทันที "คุณอยู่คนเดียวเหรอคะ?" จากนั้นจึงตระหนักได้ว่าไม่เหมาะสม "ดูปากฉันสิ ไม่ควรถามอะไรโง่ๆ เลย คุณอย่าถือสาเลยนะคะ"
อู๋เจ๋อชิงยิ้ม "คุณอยู่กับฉันมาปีหนึ่งแล้ว ยังเกรงใจขนาดนี้เชียวหรือ?"
ไป๋ลี่หัวเราะคิกคิก "คุณเป็นหัวหน้านี่นา"
ไม่นานรถก็ขับมาถึงบ้าน
ไป๋ลี่เอ่ยลา "คุณอู๋ ฉันไปก่อนนะคะ"
อู๋เจ๋อชิงยิ้ม "ไปเถอะ ขอบคุณนะ"
เธอหมุนกายเดินเข้าไปในสนามหญ้าของคฤหาสน์เพื่อชมมองดอกไม้ในสวน ดอกไม้โตได้ไม่เลวเลย เธอเดินไปถึงหน้าประตู หยิบกุญแจออกมาไขเปิด แล้วโน้มกายลงเพื่อเปลี่ยนรองเท้า
ทุกวันล้วนเป็นทิวทัศน์แบบเดิม
ทุกวันล้วนเป็นกิจวัตรแบบเดิม
เปิดประตู
เปลี่ยนรองเท้า
เปิดตู้เย็น
ทำอาหาร
แต่วันนี้กลับมีบางสิ่งแตกต่างออกไป!
วินาทีที่อู๋เจ๋อชิงปิดประตู ที่ชั้นบนก็พลันมีเสียงเปียโนดังขึ้น!
แต่ว่าบ้านของเธอไม่มีเปียโน!
และในบ้านก็ไม่ควรมีคนอยู่!
คุณอู๋เงยหน้าขึ้นมองไปยังชั้นบน งุนงงขึ้นมาแวบหนึ่ง ก่อนรีบเดินขึ้นบันไดไปทันที
เสียงเปียโนบรรเลงพลิ้วไหว
ท่วงทำนองช่างไพเราะนุ่มนวลเหลือเกิน
แล้วตอนนั้นเอง ก็มีเสียงคนร้องเพลงดังกังวานออกมาจากในห้องนอน
เป็นเสียงผู้ชาย!
เป็นเสียงผู้ชายที่สงบนิ่งอย่างมาก!
"ผมเคยได้รักใคร่และเคยได้สูญเสีย"
"เคยลิ้มลองความหวานล้ำและขื่นขมของความรัก"
"หลบลี้จากการกลั่นแกล้งของโชคชะตา"
"ผมรู้ดีว่าตัวเองต้องการอะไร"
"มีความรู้สึกหนึ่งที่ยากจะเอื้อนเอ่ย"
"ใช้ความรู้สึกทั้งปวงหลอมรวมกัน"
"เหตุใดจึงยังครุ่นคิดอย่างสูญเปล่า"
"โลกนี้มีค่าเพียงใดกัน"
อู๋เจ๋อชิงเดินขึ้นบันไดมาแล้ว
เข้าใกล้เสียงเปียโนขึ้นเรื่อยๆ!
และเข้าใกล้เสียงเพลงขึ้นเรื่อยๆ เช่นกัน!
เสียงร้องของชายหนุ่มเปลี่ยนเป็นเสียงสูง
"หากไม่มีคุณแล้ว"
"ผมจับจ้องยังยอดเขาไกล!"
"แต่กลับมองข้ามมุมหนึ่งบนถนน!"
"ทันทีที่มองกลับมา!"
"ก็พบว่าคุณยังเฝ้ารออยู่ ไม่เคยจากลา!"
"ผมเพียรหาสุดปลายมหาสมุทร!"
"แต่กลับมองข้ามแม่น้ำอันคดเคี้ยว!"
"ยามผมแล่นเรือทวนกระแส!"
"คุณอยู่เคียงข้างผม ผลักดันให้ก้าวเดิน!"
มองเห็นประตูของห้องหนังสือเปิดอยู่
อู๋เจ๋อชิงยืนอยู่หน้าประตู ทอดมองคนที่นั่งอยู่หน้าเปียโน ในชั่วขณะนั้นเธอยังคงไม่มีปฏิกิริยาใดๆ เปียโนมาได้อย่างไร? แล้วเพลงเพลงนี้มันเรื่องอะไรกัน?
คนที่อยู่เบื้องหน้าเปียโน คาดไม่ถึงว่าจะเป็นจางเย่!
จางเย่กำลังเล่นเปียโนอยู่
"ผมรู้ ผมช่างร่ำรวย"
"เพราะความรักเติมเต็มทุกสิ่ง"
"ทุกรอยร้าวในชีวิต"
"คุณล้วนใช้หัวใจซ่อมแซม"
"ตอนนี้"
"นับจากนาทีนี้"
"ผมจะโอบกอดคุณไว้ในใจ"
"เติมความอบอุ่นให้แก่คุณ"
"ขอร้องเพลงรักแสนพิเศษมอบแด่คุณ!"
"คุณโปรดฟังผม!"
คุณอู๋
นี่เป็นเพลงที่มอบแด่คุณ!
ความจริงตั้งแต่ก่อนหน้านี้เมื่อนานมาแล้ว ผมอยากจะร้องเพลงสักเพลงให้คุณฟัง แต่ฟ้าดินไม่เป็นใจทำให้ไม่มีโอกาส เพลง ‘ไม่เคยจากลา’ เพลงนี้ ผมร้องให้คุณแค่คนเดียว ผมให้คุณฟังได้แค่คนเดียว ขอบคุณคุณ ที่ไม่ทิ้งผมไปในช่วงเวลาที่ผมยากลำบากที่สุด ขอบคุณคุณที่อยู่ข้างกายผมเสมอมา!
พวกคุณก็รู้ ผมคนนี้ไม่ค่อยพูดอะไรจริงจังมากนัก เรื่องที่อยากพูดก็ไม่รู้จะแสดงออกมายังไง คำบางคำ ก็ไม่สามารถพูดออกไปได้
ดังนั้น คุณโปรดฟังผมร้องเพลงนะ!
จางเย่เปล่งเสียงกังวานสูง
"ผมจับจ้องยังยอดเขาไกล!"
"แต่กลับมองข้ามมุมหนึ่งบนถนน!"
"ทันทีที่มองกลับมา!"
"ก็พบว่าคุณยังเฝ้ารออยู่ ไม่เคยจากลา!"
"ผมเพียรหาสุดปลายมหาสมุทร!"
"แต่กลับมองข้ามแม่น้ำอันคดเคี้ยว!"
"ยามผมแล่นเรือทวนกระแส!"
"คุณอยู่เคียงข้างผม ผลักผมให้ก้าวเดิน!"
……
 
ที่ด้านนอกคฤหาสน์
มีเพื่อนบ้านเปิดหน้าต่างออกด้วยความงุนงง
หญิงสาวคนหนึ่งที่กำลังขับรถกลับบ้าน ถึงกับจอดรถเข้าข้างทาง แล้วลดกระจกลงอย่างสงสัย!
ใครกำลังดีดเปียโน?
ใครกำลังร้องเพลงอยู่?
ทำไมถึงไม่เคยได้ยินเพลงนี้มาก่อนเลย?
เพราะเหลือเกิน!
นี่มันไพเราะจับใจจริงๆ!
เมื่อได้ยินบทเพลงนี้ สีหน้าของหญิงสาวคนนั้นกับเพื่อนบ้านสองสามคนก็เปลี่ยนไป!
คุณเป็นใคร?
คุณ...กำลังร้องเพลงนี้ให้ใครฟังหรือ?
 
 


[Go To Next Chapter]( ./185.md)