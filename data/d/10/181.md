##บทที่ 1081 : ตะลึงทั้งประเทศ!
ที่บ้านเจ๊เหรา
โทรทัศน์เปิดรายการถ่ายทอดสดของ ‘เดอะแมสก์ซิงเกอร์’ ไว้ตลอด
หยางซูที่นั่งอยู่บนโซฟาตอนนี้อ้าปากค้างอย่างโง่งม!
เหราอ้ายหมิ่นนิ่งงัน!
เฉินเฉินเองก็ตกใจจนกรามร่วงออกมาแล้ว!
หยางซู “นี่...นี่คือศิษย์พี่ของข้าหรือ?”
……
 
มหาวิทยาลัยเป่ยต้า
ใกล้ปิดภาคเรียนแล้ว อาจารย์ประจำภาควิชาภาษาจีนกำลังทานมื้อค่ำอยู่ด้วยกัน
ตอนนั้นเองในโซนห้องทานอาหารก็ปรากฏเพลง ‘ฉัน’ ออกมา วินาทีที่หน้ากากโจ๊กเกอร์บนหน้าจอดึงหน้ากากออก ทั่วทั้งห้องทานอาหารพลันตกอยู่ในความเงียบ กระทั่งบทเพลงจบลงแล้วก็ยังไม่มีใครขยับตะเกียบ สีหน้าของทุกคนประหนึ่งเจอผีก็ไม่ปาน เอาแต่เบิกตากว้างเป็นไข่ห่านจ้องโทรทัศน์!
“จางเย่?”
“เป็นรองศาสตราจารย์จาง?”
“เชี่ย ทำไมหน้ากากโจ๊กเกอร์ถึงเป็นเขาไปได้!”
……
 
SARFT
ณ ห้องทำงานของอู๋เจ๋อชิง
เลขาไป๋ลี่ผลักประตูเข้ามา “คุณอู๋ เกิดเรื่องแล้วค่ะ!”
“เรื่องอะไร?” อู๋เจ๋อชิงกำลังทำงานล่วงเวลาเพื่อจัดการเอกสารจำนวนหนึ่ง หูฟังแต่ไม่ได้เงยหน้าขึ้นมา ยังคงก้มหน้าเขียนงานอย่างสงบนิ่ง
ไป๋ลี่เอ่ยอย่างหวาดหวั่น “จางเย่ออกโทรทัศน์แล้ว!”
ฟังถึงตรงนี้ อู๋เจ๋อชิงถึงค่อยๆ เงยหน้าขึ้น “หืม?”
ไป๋ลี่รีบเอ่ยว่า “คุณรีบดูเดอะแมสก์ซิงเกอร์เร็วเข้า!”
อู๋เจ๋อชิงหยิบรีโมตขึ้นมาเปิดโทรทัศน์ในทันใด
บนหน้าจอคือเงาร่างของจางเย่!
ทันใดนั้นอู๋เจ๋อชิงก็ยิ้มออกมา “อืม ฉันรู้แล้วล่ะ”
ทว่าไป๋ลี่กลับยิ้มไม่ออก เพราะจางเย่เป็นบุคคลที่มีชื่ออยู่ในรายการแบน ข้อถกเถียงได้รับการตัดสินตั้งนานแล้ว พวกเขาตัดสินไม่ให้บุคคลนี้ปรากฏตัวต่อหน้ากล้องตามระยะเวลาที่กำหนด! แต่ใครจะไปคิดว่าอาจารย์จางเย่จะเปลี่ยนอัตลักษณ์ สวมหน้ากาก จากนั้นก็ปรากฏตัวอยู่ในรายการวาไรตี้โชว์ที่โด่งดังที่สุดในเวลานี้ ยิ่งไปกว่านั้น ยังสามารถอยู่มาจนถึงช่วงถ่ายทอดสดแล้วถอดหน้ากาก นี่เป็นเรื่องที่ใครก็คาดไม่ถึง!
……
 
ที่บริษัทบันเทิงแห่งหนึ่ง
ฟางเว่ยหงจ้องทีวีอย่างตื่นตะลึง!
เพื่อนร่วมงานที่ล้อมรอบอยู่มากมายก็จ้องหน้าจอด้วยความงุนงงเช่นกัน!
พวกเขากำลังรอให้โจ๊กเกอร์ถอดหน้ากาก วันนี้พวกเขาเพิ่งจะถกเถียงกันอยู่ว่าสามารถดึงตัวหน้ากากโจ๊กเกอร์มาเข้าสังกัดพวกเขาได้ไหม ร่างแผนการทั้งหมดถูกเขียนไว้เรียบร้อยแล้ว เงินค่าตัวเองก็กำหนดไว้เรียบร้อยแล้ว เพียงแค่รอโจ๊กเกอร์ถอดหน้ากากแสดงสถานะที่แท้จริงเท่านั้น ขอเพียงรู้ว่าอีกฝ่ายเป็นใครพวกเขาก็สามารถตามหาคนคนนี้ได้!
แต่ชั่ววินาทีที่ใบหน้าของจางเย่ปรากฏขึ้น ในสำนักงานพลันเงียบเสียงลงทันใด!
เงียบสงัด!
จากนั้นฟางเว่ยหงก็เอ่ยขึ้น พร้อมโยนแผนการลงถังขยะทันที “ไม่ต้องดึงตัวคนแล้ว” ถ้าเป็นคนคนนี้แล้วละก็ ไม่มีตัวแทนสังกัดไหนสามารถดึงมาได้ทั้งนั้น แม้ว่าหมอนี่จะเป็นคนอิสระไร้สังกัดก็ตาม!
บรรดาเพื่อนร่วมงานต่างยิ้มขื่น พวกเขาล้วนรู้ดีว่าแผนการนี้สูญเปล่าแล้ว!
จางเย่?
มารดามันเถอะ หน้ากากโจ๊กเกอร์ดันเป็นจางเย่?
สวรรค์!
โลกใบนี้เป็นอะไรไปหมดแล้ว?
นาทีนี้ ทุกคนต่างรู้สึกว่าโลกใบนี้เป็นบ้าไปแล้ว!
……
 
ตรงหน้าทีวีและในห้องส่งล้วนกระหึ่มไปด้วยเสียงกรีดร้อง!
บนเวยป๋อสถานการณ์ก็ไม่ต่างกันเท่าใดนัก!
กลุ่มคนที่คอยติดตามไอดอลของพวกเขาแต่กลับหายต๋อมทั้งยังเงียบไปนาน จู่ๆ ก็พลันปรากฏตัว และระเบิดเวยป๋อไปทั่ว! นี่คือกลุ่มคนที่เคยทำให้คนในวงการบันเทิงอกสั่นขวัญแขวนมาแล้วนับครั้งไม่ถ้วน—กองทัพแฟนคลับจางเย่!
“จางเย่!”
“เป็นอาจารย์จางนี่เอง!”
“โอ้มายก็อด!”
“เหล่าสหายทุกท่าน ที่แท้อาจารย์จางก็ไม่ได้หายไปไหน!”
“เชี่ย อาจารย์จางร้องเพลงได้ตั้งแต่เมื่อไหร่?”
“เซอร์ไพรส์จริงๆ! มารดามันเถอะ นี่มันจะเซอร์ไพรส์กันเกินไปแล้ว!”
“แม่งเอ๊ยเป็นจางเย่ไปได้ยังไงเนี่ย!”
“ฉันทำอะไรไม่ถูกแล้ว!”
“นี่เรื่องจริงเหรอ? เรื่องจริงหรือเปล่า?”
“รักอาจารย์จางจะตายอยู่แล้ว! แม่งฉันเพิ่งพูดไปหยกๆ ว่าอารมณ์ร้ายของหน้ากากโจ๊กเกอร์ทำไมถึงได้คุ้นตานัก!”
“ฉันควรคิดออกตั้งนานแล้ว ขอยอมแพ้ด้วยตัวเองเพื่อไปเขี่ยหลีอวี้ออก? คนที่กล้าฉีกหน้าแล้วก็ทะเลาะกับคนอื่นแบบนี้ในวงการบันเทิงจะมีสักกี่คนกัน!”
“ชีวิตนี้ของฉันเคยเป็นแฟนคลับคนสองคน คนหนึ่งคือจางเย่ อีกคนคือหน้ากากโจ๊กเกอร์ ผลคือสองคนนี้ดันเป็นคนคนเดียวกัน! เรื่องน่าตกใจแบบนี้พวกคุณนึกภาพออกไหม? นึกออกไหม? นี่มันคาดไม่ถึงเกินไปแล้ว! อาจารย์จาง ฉันรักคุณจะตายอยู่แล้ว! คุณยอดเยี่ยมมาก! ยอดเยี่ยมมากจริงๆ!”
พี่ชายดาบยักษ์ หัวหน้ากลุ่มแฟนคลับของจางเย่ที่เงียบหายไปนานก็พลันปรากฏตัวออกมา!
พี่ชายดาบยักษ์ “ดาบยักษ์ของข้ากระหายเลือดอีกแล้ว แล้ว แล้ว แล้ว แล้ว แล้ว แล้ว แล้ว แล้ว แล้ว แล้ว แล้ว แล้ว แล้ว แล้ว แล้ว!! พี่น้องทั้งหลาย! ตามฉันมา!”
ในชั่วพริบตา ในหน้าเวยป๋อของหลีอวี้และหน้ากากวันเวลาก็ท่วมท้นไปด้วยเสียงด่า!
ก่อนหน้านี้ไม่รู้ตัวตนของหน้ากากโจ๊กเกอร์ ทว่าตอนนี้รู้แล้ว ธุระเก่าย่อมต้องมีการพูดคุยสะสาง แต่เมื่อพูดคุยกันไม่ได้งั้นก็ด่าออกมาสักรอบแล้วกัน!
อีกด้านหนึ่ง
ชาวเน็ตจำนวนมากเองก็มองดูด้วยความหวาดหวั่น
“แม่ง!”
“กองทัพแฟนคลับจางเย่คืนชีพแล้ว!”
“เริ่มด่าคนอีกแล้ว!”
“คนพวกนี้ก็เหมือนกับจางเย่นั่นแหละ มารดามันเป็นนักสู้กันทั้งนั้น!”
“ฮ่าๆๆๆ บรรยากาศแบบนี้ไม่ได้เห็นนานแล้วนะเนี่ย คิดถึงสุดๆ ไปเลย!”
“ใช่ นี่แค่แฟนคลับจำนวนหนึ่งเท่านั้นนะ ยังไม่ใช่ทั้งหมด ไม่ได้เห็นพวกเขารวมตัวกันนานแล้วนะเนี่ย คิดถึงจริงๆ!”
“จางเย่คนนี้ยอดเยี่ยมจริงๆ!”
“ไม่ใช่ว่าอาจารย์จางร้องเพลงไม่ได้เหรอ? หรือว่าก่อนหน้านี้เขาแกล้งทำ!”
“ไว้ใจไม่ได้! ไว้ใจไม่ได้เลยจริงๆ!”
“ใช่ ฉันไม่เคยเห็นคนหน้าไม่อายขนาดนี้มาก่อนเลย!”
“แต่ว่าก็เพราะจริงๆ นะ! ฉันคิดว่าฉันกลายเป็นแฟนคลับจางเย่ไปแล้ว! ทำยังไงดีล่ะ!”
……
 
ที่ห้องส่งรายการเดอะแมสก์ซิงเกอร์!
บทเพลงถูกขับร้องจนจบแล้ว!
การถ่ายทอดสดยังดำเนินต่อไป!
ในห้องส่งก็ยังคงคลุ้มคลั่งดังเดิม!
ชื่อของจางเย่ถูกผู้ชมนับพันตะโกนออกมาเป็นเสียงเดียว บรรยากาศยามนี้แตะถึงจุดสูงสุดไปเรียบร้อยแล้ว ยิ่งไปกว่านั้นยังไม่มีวี่แววว่าจะลดระดับลงด้วย!
“จางเย่!”
“จางเย่!”
“แชมป์เปี้ยน!”
“แชมป์เปี้ยน!”
การถ่ายทอดสดเข้าสู่การนับถอยหลังแล้ว!
จิตใจของต่งซานซานยามนี้ก็ไม่ได้สงบกว่าผู้ชมเท่าใดนัก เธอยิ้มพลางยกไมโครโฟนขึ้น เอ่ยเสียงสูงว่า “ขอบคุณทุกท่านนะคะ จากเพลงของอาจารย์หน้ากากโจ๊กเกอร์ เดอะแมสก์ซิงเกอร์ในรอบไฟนอลเองก็มาถึงจุดจบที่สมบูรณ์แล้ว การแสดงของหล่าอาจารย์ทั้งหลายนี้พวกคุณยังอยากฟังอีกไหมคะ?”
ผู้ชมร้องตะโกนออกมา
“อยาก!”
“อยาก!”
“อยาก!”
ต่งซานซานตอบเสียงดังว่า “ถ้าอย่างนั้นตอนนี้ ฉันขอเป็นตัวแทนของทีมงานเดอะแมสก์ซิงเกอร์จากสถานีบีทีวีในการส่งคำเชิญให้ทุกท่าน วันเสาร์หน้าในตอนค่ำ เดอะแมสก์ซิงเกอร์จะจัดงานคอนเสิร์ต! หน้ากากโจ๊กเกอร์ หน้ากากดอกไม้ต้องฝน หน้ากากไม้ใกล้ฝั่ง หน้ากากวันเวลา หน้ากากราชาประหลาด หน้ากากปวยเล้ง นักร้องที่ทุกท่านชื่นชอบจะมาปรากฏตัวในคอนเสิร์ตครั้งนี้ค่ะ! เมื่อถึงเวลานั้นพวกเราขอต้อนรับทุกท่าน! และเมื่อถึงเวลานั้นพวกเราจะมาเป็นประจักษ์พยานแห่งเกียรติยศด้วยกัน!”
ยังได้ฟังอีกหรือ?
ยังมีคอนเสิร์ตในครั้งหน้า?
เมื่อผู้ชมได้ฟังข่าวนี้ต่างก็ตื่นเต้นจนแทบเต้น!
“จางเย่!”
“จางเย่!”
“ฟ่านเหวินลี่!”
“เลี่ยวอี้ฉี!”
ทุกคนต่างตะโกนชื่อนักร้องที่ตนชื่นชอบอย่างบ้าคลั่ง!
เวลานับถอยหลังถึงสาม สอง หนึ่ง!
และแล้วสัญญาณการถ่ายทอดสดก็ถูกตัดลง!
บทสรุปในค่ำคืนตัดสินจบลงอย่างเป็นทางการแล้ว!
ชั่วพริบตาต่อมา จางเย่ที่เดินลงจากเวทีก็ถูกรุมล้อมทันที!
เหยาเจี้ยนไฉด่ายิ้มๆ ว่า “จางน้อยตัวดี! นายมาที่นี่ก็ไม่บอกฉันสักคำเนี่ยนะ? จะซ่อนเก่งเกินไปแล้ว! ซ่อนได้เก่งเกินไปแล้วจริงๆ!”
จางเย่รู้สึกผิดเล็กน้อย “แค่กๆ”
ฟ่านเหวินลี่เอ่ยยิ้มๆ “ผู้กำกับจาง ไม่ได้เจอกันนานเลยนะ”
จางเย่ตอบกลับอย่างอารมณ์ดีว่า “นานอะไรกัน พวกเราเจอกันทุกอาทิตย์เลยนะ”
เฉินกวงตกใจจนแทบบินขึ้นสวรรค์ เอ่ยว่า “เพลงที่นายใช้บนเวทีพวกนั้นน่ะ เขียนเองทั้งหมดเลยงั้นหรือ?”
“อืม” จางเย่ยิ้มจนตาหยี “ทำให้คุณต้องหัวเราะแล้ว”
จางเสียพูดกับเขาว่า “เธอนี่มันจริงๆ เลย! ฉันคิดไม่ถึงจริงๆ ว่าเป็นเธอ! ยังแกล้งหลอกว่าเป็นคนตงเป่ยอีกเหรอ? แล้วก็หลอกว่าเป็นคนฮ่องกง? แล้วก็แกล้งทำเป็นคนฝูเจี้ยนอีก?”
จางเย่ตอบอย่างละอายว่า “คุณย่าจาง นี่ไม่ใช่ว่าผมไม่กล้าเปิดเผยใบหน้านะครับ เรื่องฝุ่นมลพิษครั้งก่อนยังไม่ทันผ่านไปเลย ผมเองก็ยังอยู่ในช่วงถูกแบน ไม่เหมือนพวกคุณสักหน่อย”
ตอนนี้เองที่ต่งซานซานพลันกระโดดลงมาจากเวทีด้วยท่าทางคาดโทษ
“เจ้าคนแซ่จาง!” ต่งซานซานพูดเสียงดัง
จางเย่ลูบจมูกตัวเอง “โย่ อาจารย์ซานซานไม่ใช่รึไงนั่น”
ต่งซานซานพูดกับเขาว่า “ก่อนหน้านี้ฉันโทรหานาย ถามว่านายใช่หน้ากากโจ๊กเกอร์หรือเปล่า นายบอกว่าไม่ใช่แถมนายยังสาบานอีก ใช่ไหม?”
จางเย่ยิ้มเย้า “ใช่เหรอ? ฉันลืมไปแล้วแฮะ”
หลี่เสี่ยวเสียนยิ้มพลางเอ่ยว่า “เพลงนั้นของคุณ ร้องให้อาจารย์ซานซานจริงๆ เหรอคะ?”
เสี่ยวตงเอ่ยด้วยความตื่นเต้น “แต่บนอินเทอร์เน็ตก็บอกแล้วไม่ใช่เหรอ? วันเกิดของซานซานไม่ใช่วันนั้นไง?”
จางเย่ยิ้ม “พวกเราเป็นเพื่อนร่วมชั้นกันมาหลายปีขนาดนี้ ไหนจะอยู่ใกล้ๆ กันอีก คิดว่าฉันจะไม่รู้เลยหรือไงว่าวันเกิดบนทะเบียนบ้านเธอมันผิดน่ะ”
ต่งซานซานเหลือกตาใส่ “ไหนนายบอกว่าฉันไม่เคยพูดเรื่องนี้กับนายไง?”
จางเย่ตอบกลับอย่างไร้ความสำนึกผิด “เธอไม่เคยบอกฉันน่ะสิ แต่ตอนเรียนเธอเคยบอกกับเพื่อนร่วมชั้นคนอื่น ฉันอยู่ข้างๆ ก็เลยได้ยิน”
ต่งซานซาน “....แต่นายทำไมจู่ๆ ถึงร้องเพลงได้ขึ้นมาล่ะ?”
จางเย่ยิ้มบางๆ “ความลับ”
จางหย่วนฉีเองก็เดินขึ้นมา ยิ้มพลางเอ่ยว่า “หนนี้ติดหนี้ฉันอยู่กี่ครั้ง?”
จางเย่เหงื่อตก “ครั้งเดียวไม่พอหรือ?”
จางหย่วนฉีเอ่ยว่า “ฉันคิดอยู่แล้วว่าเป็นนาย”
จางเย่ยิ้ม “แต่ว่าคุณไม่แน่ใจ”
“ใช่ เพราะว่าฉันเคยได้ยินนายร้องเพลง” จางหย่วนฉีเอ่ยตอบ
จางเสียเองก็นึกภาพวันนั้นออก ตอนที่จางเย่อยู่หลังเวทีคืนส่งปีแล้วเขียนเพลง ‘ดอกไม้ของสตรี’ ให้เธอกับจางหย่วนฉี ตอนนั้นจางเย่ร้องเป็นตัวอย่างให้พวกเธอฟัง ทักษะแบบนั้น เสียงแบบนั้น พวกเธอไม่กล้าชมจริงๆ ยิ่งไปกว่านั้นเพลง ‘จดหมายถึงบ้าน’ เมื่อครั้งงานคืนส่งปีของ BTV ก็ยังไม่มีใครคิดว่าจางเย่จะร้องเพลงได้ นี่คือสาเหตุที่ไม่มีใครคิดว่าโจ๊กเกอร์เป็นเขา! ดังนั้นเมื่อโจ๊กเกอร์ถอดหน้ากากออกผู้ชมจึงตื่นตะลึง ได้แต่ช็อก!
อีกด้าน!
ทีมงานของสถานี BTV พากันวิ่งพรวดเข้ามาหา!
ต้าเฟยตะโกนว่า “ผู้กำกับจาง!”
โหวเกอมาถึงก็รวบจางเย่ไปกอดแน่นๆ “ทำไมถึงเป็นคุณได้!”
เสียวหลวี่มาแล้ว!
หูเฟยมาแล้ว!
หานฉีเองก็พุ่งมาด้วยความตื่นเต้น!
“อาจารย์จาง!”
“คุณนี่สุดยอดไปเลย!”
“พวกเราทุกคนต่างก็เดาว่าใครคือหน้ากากโจ๊กเกอร์ ทำไมเป็นคุณไปได้! ทำไมถึงเป็นคุณได้!”
“คุณชนะแล้วจริงๆ เหรอ?”
“ฉันยังพูดอยู่เลยว่าใครกันที่สามารถเขียนเพลงคลาสสิกแหกสวรรค์ออกมาได้เยอะขนาดนี้!”
หานฉีขอบตาแดงเรื่อเล็กน้อย เธอมองไอดอลด้วยความตื่นเต้น “อาจารย์จาง ฉันชอบเพลงของคุณทุกเพลงเลยค่ะ! ชอบจะตายอยู่แล้ว!”
จางเย่มองเธอแล้วก็ยิ้มออกมา “ขอบคุณนะเสี่ยวหาน หลายวันมานี้ลำบากคุณแล้ว” จากนั้นก็กอดทุกคนไปหนึ่งรอบ “ขอโทษด้วยจริงๆ นะทุกคนที่ต้องปกปิดความจริงเอาไว้ ผมกลัวว่าถ้าสถานะของผมหลุดออกไปรายการจะถูกผมดึงเข้ามาพัวพันไปด้วย ถึงต้องเก็บเป็นความลับ ถ้ามีตรงไหนที่ทำให้ไม่พอใจ เดี๋ยวผมขอเชิญทุกคนไปทานข้าวเพื่อไถ่โทษนะ! ฮ่าๆ!”
ทันใดนั้นเองไม่รู้ว่าใครเป็นคนกอดเอวจางเย่จากด้านหลังแล้วยกตัวเขาขึ้น!
จากนั้น คนจำนวนไม่น้อยของสถานี BTV ก็ล้อมมุงเข้ามา ยกจางเย่ขึ้นสูงๆ!
โยน!
รับไว้!
โยนอีก!
แล้วก็รับไว้อีก!
“แชมป์เปี้ยน!”
“แชมป์เปี้ยน!”
“แชมป์เปี้ยน!”
ในวันนี้!
เขากลายเป็นกระแสไปทั้งประเทศแล้ว!
 


[Go To Next Chapter]( ./182.md)