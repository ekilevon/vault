##บทที่ 1159 : ลิเลียน! ดาราใหญ่ระดับโลก!
วันเดียวกันนั้นเอง
มีข่าวหลุดออกไปแล้ว
‘เพลงธีมโอลิมปิกยืนยันแล้ว!’
‘จางเย่รับหน้าที่ในเพลงเปิดกีฬาโอลิมปิก!’
‘คณะกรรมการโอลิมปิกลงความเห็น เลือกเพลงของจางเย่!’
‘จางเย่รับหน้าที่แทนเจี่ยงฮั่นเวยและซูหาน!’
‘คณะกรรมการโอลิมปิกยืนยันข่าวนี้แล้ว!’
พอบรรดาชาวเน็ตเห็นข่าวนี้ต่างตกตะลึงกันไปหมด!
“อาจารย์จางเหรอ?”
“เชี่ย ไม่มั้ง!”
“เป็นเขาไปได้ยังไง!”
“ฉันไม่เชื่อ!”
“ฉันเองก็ไม่เชื่อ ไม่มีทางเป็นเขาหรอก!”
“ฉันมีเพื่อนอยู่ในคณะกรรมการฯ เห็นว่าเรื่องนี้น่ะแน่นอนแล้วจริงๆ เบื้องบนเปิดประชุมอนุมัติตอบรับเพลงของอาจารย์จางเย่แล้ว แถมยังปล่อยให้เขาขึ้นเวทีร้องเพลงด้วย!”
“เฮ้ย แต่เรื่องที่เขาทะเลาะกับวงการกีฬาใครบ้างจะไม่รู้เรื่อง?”
“นั่นสิ จางเย่จะแสดงในพิธีเปิดเลยนะ? จะทิ่มแทงใจกันเกินไปแล้ว คนในวงการกีฬาจะยอมหรือ? ฉันคิดไว้ว่าเค้กก้อนนี้อาจจะตกไปที่ใครก็ได้ แต่ไม่มีทางตกที่จางเย่แน่ หลังช่วงปีใหม่ที่เขาทะเลาะกับวงการกีฬาจนด่ากันมืดฟ้ามัวดินแล้ว ก็ไม่มีสงครามฝีปากครั้งใหญ่แบบอีกเลย! เช็ดแม่งเอ๊ย คราวนี้อาจารย์จางเอาเพลงแบบไหนมากันวะถึงได้ทำให้ทางคณะกรรมการยอมรับได้น่ะ?”
“จะไปรู้ได้ยังไงล่ะ!”
“คราวนี้วุ่นวายจริงๆ แล้ว!”
“นั่นสิ มีเรื่องสนุกให้ดูอีกแล้ว ฮ่าๆๆๆ!”
“แต่ฉันว่าจางเย่เหมาะสมมากนะ!”
“เพราะอะไร?”
"เพราะหมากล้อมก็ถือเป็นกีฬาไม่ใช่เหรอ? อาจารย์จางตอนนี้คือสุดยอดมือหมากล้อมระดับโลกแล้วนี่ แถมยังร้องเพลงได้อีก เขาขึ้นเวทีก็เป็นเรื่องปกตินี่!"
“เอ้อ พอมีเหตุผลอยู่นะ”
“รองศาสตราจารย์จางจะเปิดโหมด ‘ยึดพาดหัวข่าว’ อีกแล้วเหรอ?”
ทันใดนั้น เหล่านักกีฬาที่เคยทะเลาะกับจางเย่ก็ออกมาประท้วง!
หัวหน้าผู้ฝึกสอนนักปิงปองทีมชาติโพสต์เวยป๋อด้วยความเดือดดาล ‘ทำไมถึงให้ไอ้คนไร้มารยาทนั่นมาร้องเพลงเปิดได้? ไม่เข้าใจจริงๆ!’
นักปิงปอง ‘รับไม่ได้!’
นักแบดมินตัน ‘จางเย่เป็นตัวแทนของชาติ? มีอะไรผิดพลาดไปรึเปล่า!’
แต่ทว่าในเวลาแค่ไม่นาน โค้ชปิงปองก็ลบเวยป๋อของตนเองทิ้งไป ไม่ทราบว่าถูกทางคณะกรรมการฯ บอกกล่าวอะไรหรือไม่
ความจริงไม่ได้มีแต่พวกเขาที่ประหลาดใจ!
แม้แต่ญาติๆ และเพื่อนฝูงของจางเย่ก็ยังไม่อยากจะเชื่อ!
แม่โทรเข้ามาสอบสวนทันที!
"เย่น้อย!"
"ครับแม่"
"แกได้ร้องเพลงเปิดพิธีด้วยเหรอ?"
"เหอะๆ ครับ"
"แน่นอนแล้ว?"
"แน่แล้วครับ"
"ไอ้หยา สุดยอด! ลูกฉันเก่งจริงๆ!"
"เพราะงั้นช่วงนี้ผมยุ่งหน่อยนะครับ คงไม่ได้กลับบ้าน"
"ไม่เป็นไร! ไม่เป็นไร! แกทำงานของแกไปเถอะ ทำเพลง ซ้อมเพลงไป ไม่ต้องกลับมาบ้าน! ร้องเพลงในพิธีเปิดให้ดีที่สุด! นี่เวทีระดับโลกเชียวนะ!"
"รู้แล้วครับ"
หนิงหลันเองก็โทรมาด้วยความประหลาดใจ
"พี่หนิง"
"จางเอ้อร์ นี่เรื่องจริงหรือล้อเล่นน่ะ?"
"เรื่องเพลงโอลิมปิกน่ะเหรอ? จริงครับ"
"เธอทำได้ยังไงน่ะ?"
"พวกเขาไม่มีเพลงจะร้อง เลยต้องมาขอจากผมน่ะ"
"แล้วยังให้เธอร้องด้วย?"
"ครับ สงสัยผมมีเสน่ห์ต้องใจพวกเขาล่ะมั้ง ฮ่าๆ"
"เสน่ห์อะไรของเธอกันหา? อ้อ หนังเรื่องใหม่ของฉันใกล้ออกฉายแล้วนะ ช่วยโฆษณาให้ฉันบนเวยป๋อหน่อยนะ"
"ไม่มีปัญหาครับ"
ตามมาด้วยสายจากเฉินกวง
"เพลงอะไรของนายน่ะสรุป?"
"เหอๆ เรื่องนี้เป็นความลับครับ"
"นายโหดร้ายมากเลยนะ เจี่ยงฮั่นเวยเกลียดนายตายแน่!"
"พูดเหมือนก่อนนี้เขาไม่เกลียดผมอย่างนั้นแหละ"
"ตอนนี้ฉันยังงงอยู่เลย เป็นนายไปได้ยังไงน่ะ!”
สายโทรศัพท์จากเพื่อนยังดังมาไม่หยุด ทุกคนต่างไม่อยากจะเชื่อข่าวนี้ แต่ก็นึกยินดีกับจางเย่ด้วย เพราะใครๆ ต่างก็ทราบว่านี่คือโอกาสครั้งหนึ่งในชีวิตที่หาได้ไม่ง่าย การที่ตนเองได้เป็นตัวแทนของประเทศชาติสามารถขึ้นเวทีร้องเพลงในพิธีเปิดงานแข่งขันกีฬาโอลิมปิก กระทั่งอีกหลายสิบปีก็คงไม่มีโอกาสนี้อีก แม้แต่เหล่าสตาร์คิงสตาร์ควีนยังไม่ได้รับเลือก ขนาดมือเก่าอย่างเจี่ยงฮั่นเวยซึ่งมีเส้นสายกว้างขวางยังไม่ได้รับเลือก ย่อมแสดงให้เห็นแล้วว่าการแข่งขันชิงตำแหน่งนี้ดุเดือดมากแค่ไหน ไม่ใช่สิ่งที่จะได้มาได้ด้วยความนิยมและเส้นสายเพียงอย่างเดียว บางครั้งยังต้องอาศัยโชคอีกด้วย ซึ่งจางเย่เป็นผู้คว้าตำแหน่งนี้ไปได้!
ศึกหมากล้อม!
ข้อความคาดการณ์ทางคณิตศาสตร์!
เดอะแมสก์ซิงเกอร์!
ไม่มีข้อสงสัยว่าการศึกทั้งสามนี้เองที่ผลักดันจางเย่ขึ้นมาถึงจุดนี้ได้!
ถ้าจางเย่แต่งเพลงไม่เป็น ถ้าเขาไม่ได้ใช้ทักษะการร้องเพลงอันน่าตกตะลึงคว้าตำแหน่งราชาหน้ากากมาครอง หรือถ้าเขาไม่ได้ปรากฏตัวในศึกจักรกลกับมนุษยชาติ หรือถ้ายังไม่มีการประกาศว่าข้อความคาดการณ์ของเดลได้รับการพิสูจน์แล้วโดยจางเย่ จนทำให้ชื่อของเขาเริ่มเป็นที่รู้จักไปทั่วโลกบ้างเล็กน้อย อย่างนั้นโอกาสที่จะได้ร้องเพลงในพิธีเปิดก็ย่อมไม่มีทางตกมาที่เขาแน่นอน องค์ประกอบทั้งสามอย่างนั้นขาดไปไม่ได้แม้แต่เรื่องเดียว จางเย่ได้สั่งสมชื่อเสียงเกียรติยศช้าๆ กระทั่งทางคณะกรรมการฯ ตกลงใจที่จะเลือกเขาในที่สุด!
อาจเป็นเพราะโชคช่วย!
หรืออาจการระเบิดชื่อเสียงที่จางเย่ได้สั่งสมมา!
พิธีเปิดกีฬาโอลิมปิกนั้น ไม่ต้องสงสัยว่านี่คือเวทีใหญ่ที่สุดของจางเย่แน่นอน แม้จะมีโอกาสร้องเพลงแค่เพียงครั้งเดียว แต่ก็นับว่าเกินพอแล้ว เพราะโอกาสครั้งนี้คือการโชว์ตัวต่อหน้าคนทั่วทั้งโลก!
……
 
ตอนบ่าย
ที่สตูดิโอ
จางเย่อยู่คนเดียวในห้องทำงาน หาข้อมูลไปเรื่อยๆ เขาพยายามหาตัวนักร้องหญิงที่จะมาร้องเพลงคู่กับเขา ในโลกของเขานั้น ‘ฉันและเธอ’ เป็นหลิวฮวนร้องคู่กับซาร่าห์ ไบรท์แมน ซึ่งทำออกมาได้น่าตื่นตาตื่นใจ สไตล์การร้องของจางเย่แตกต่างจากอาจารย์หลิวฮวน แต่เขาก็ยังต้องการค้นหานักร้องหญิงชาวต่างชาติมาร้องคู่ด้วย มีเพียงวิธีนี้เท่านั้นที่จะดึงเสน่ห์ที่แท้จริงของเพลงนี้ออกมาได้ แต่ปัญหาคือจางเย่ไม่รู้จักใคร และไม่รู้ว่าเขาควรจะไปหาใครด้วย!
โฮส?
มอลลี่?
นี่คือนักร้องหญิงชื่อดังของโลกนี้!
แต่เมื่อคิดแล้ว เขาก็ได้แต่ส่ายหน้าตัดพวกเธอออกจากรายชื่อ ทั้งสองไม่มีความคิดที่จะมาถึงจีนแน่ ทั้งคนหนึ่งยังเป็นศิลปินนอกกรอบและร่ำลือว่าเข้ากับคนได้ยาก เขาย่อมต้องหลีกเลี่ยงดาราประเภทนี้ ไม่ว่าอย่างไรจางเย่ก็ไม่มีทางกล้าเชิญพวกเธอแน่นอน เขาย่อมต้องเลือกทางที่ปลอดภัยไว้ก่อน ก่อนพิจารณาถึงชื่อเสียงความโด่งดังและทักษะการร้องเพลง ตัวเลือกของเขาควรเป็นคนที่มีความชื่นชอบประเทศจีนด้วย แต่การจะหาดาราระดับโลกที่ชื่อชอบประเทศจีนทุกวันนี้นั้นไม่ง่ายดายจริงๆ
เชิญใครมาดีนะ?
ใครกันที่จะเหมาะสมที่สุด?
หารือกันอยู่ครึ่งค่อนวัน สุดท้ายก็มีชื่อหนึ่งปรากฏขึ้นต่อหน้าเขา
ทันใดนั้นประตูออฟฟิศพลันเปิดออก
ฮาฉีฉีรีบพูด "ผู้กำกับจาง ทางคณะกรรมการฯ เร่งมาแล้วค่ะ"
จางจั่วลุกขึ้นแล้วว่า "โทรมาสามสายแล้วครับ ถามว่าคุณตัดสินใจได้แล้วรึยัง? ใกล้ถึงวันซ้อมแล้ว ตอนนี้เวลากระชั้นเข้าทุกทีแล้วนะครับ!"
จางเย่ยิ้ม "เลือกคนได้แล้ว"
ฮาฉีฉีกะพริบตาปริบ "ใครครับ?"
ทุกคนต่างมองมาเป็นตาเดียว!
จางเย่พูดเบาๆ "ลิเลียน"
ทุกคนตกตะลึงไป
"อะไรนะ?"
"ว่าไงนะ?"
"คุณว่าใครนะคะ?"
จางเย่ทวนซ้ำ "ผมบอกว่า ลิเลียน"
ฮาฉีฉีหัวเราะแห้ง "ผู้กำกับจาง คุณล้อพวกเราเล่นใช่ไหม?"
จางเย่กลับบอก "ผมไม่ได้ล้อเล่น"
จางจั่วอ้าปากค้าง "ลิเลียนไหนน่ะ?"
"ลิเลียนที่ดังที่สุดในโลกคนนั้นนั่นแหละ" จางเย่ตอบ
ทุกคน "..."
จางเย่ยิ้ม "ทำไม? มีปัญหาอะไรกันหรือ?"
เสี่ยวหวังปาดเหงื่อ "นี่ นี่เชิญมาได้เหรอคะ?"
อู่อี้ "คุณเชิญดาราใหญ่เกินไปแล้ว!"
จางจั่วยิ้มขื่น "คำว่าใหญ่แค่นั้นเรอะ? นี่น่ะ...คือหนึ่งในยี่สิบดาราที่ดังที่สุดในโลกเชียวนะ!"
คำพูดของผู้กำกับจางหาญกล้าชาญชัยเกินไปแล้ว!
แต่ประโยคต่อมาของจางเย่กลับทำให้พวกเขาไม่อาจปฏิเสธได้ "ไม่ใช่พวกเราจ่ายเงินเชิญมาซะหน่อย? มีคณะกรรมการฯ ก็ให้ทางนั้นเชิญให้ทางนั้นเป็นคนจ่ายสิ พวกเราจะไปกังวลอะไร!"
ทุกคนแทบเป็นลม!
จางเย่ยิ้ม "เอาตามนี้แหละ โทรเถอะ!"
ฮาฉีฉีได้แต่รับคำ แล้วโทรไปแจ้งทางคณะกรรมการจัดงาน
สุดท้าย คนของทางคณะกรรมการได้ยินแล้วต่างมีปฏิกิริยาเหมือนกับพวกเขา!
คนของคณะกรรมการฯ "คุณว่าใครนะ?"
ฮาฉีฉี "ผู้กำกับจางบอกว่าเขาขอเชิญลิเลียนค่ะ"
คนของคณะกรรมการฯ แทบกระอักเลือด!
ลิเลียน?
เชี่ย!
คุณแม่งจะให้พวกเราหมดตัวเรอะไงหา!
 
 
 


[Go To Next Chapter]( ./260.md)