##บทที่ 996 : ฉันคือกุหลาบป่าผู้แสนงดงาม!
ณ ห้องอัด
ต่งซานซานพูดขึ้น “พวกเราขอเชิญพบกับหน้ากากนักร้องคนต่อไปค่ะ...เขาก็คือหน้ากากโจ๊กเกอร์!”
เสียงปรบมือดังเปาะแปะ
หน้ากากโจ๊กเกอร์ปรากฏตัวออกมา ทว่ากลับดูโดดเดี่ยวยิ่งนัก
เฉินกวงถอนหายใจ “ถือเป็นการขึ้นเวทีในเวลาที่แย่ที่สุดเลยนะ”
หวังจุยซูพยักหน้าเห็นด้วย “คนแสดงสองคนก่อนหน้าเขาทำให้กดดันมากจริงๆ!”
เอมี่ถาม “พวกคุณคิดว่าใครจะได้เป็นแชมป์ของสัปดาห์นี้คะ?”
จางเสียครุ่นคิดแล้วตอบว่า “หน้ากากดอกไม้ต้องฝนมีโอกาสชนะมากที่สุด”
เฉินอี้ตงไม่เห็นด้วย “ถ้าพูดถึงเรื่องเพลง หน้ากากทานตะวันต้องคว้าตำแหน่งแชมป์ของสัปดาห์นี้ไปได้แน่นอน!”
จางเสียเอ่ย “หน้ากากดอกไม้ต้องฝนมีเทคนิคควบคุมเสียงมากมาย ยอดเยี่ยมมากจริงๆ”
“มีใครเทียบการขึ้นเสียงสูงของหน้ากากทานตะวันได้บ้าง?” เฉินอี้ตงตอบกลับ
ความคิดเห็นของแขกรับเชิญไม่ตรงกัน เริ่มขัดแย้งกันแล้ว ทว่ากลับไม่มีใครพูดถึงหน้ากากโจ๊กเกอร์เลย
ความคิดของผู้ชมเองก็ไม่ได้จดจ่ออยู่ที่นี่
การแสดงของคนทั้งสองที่เพิ่งขึ้นเวทีมาต่างก็เป็นเพลงจังหวะเร็ว ใช้เสียงสูง ล้วนเป็นบทเพลงที่กระตุ้นอารมณ์ จนจุดบรรยากาศให้เร่าร้อนขึ้นมา ดังนั้นเหล่าผู้ชมจึงยังอินไม่หาย
“โอ๊ย หน้ากากทานตะวันร้องได้น่าตื่นเต้นเกินไปแล้ว!”
“ฉันยังไงก็ยังชอบหน้ากากดอกไม้ต้องฝนอยู่!”
“ฮ่าๆ กลายเป็นคนของเธอตั้งแต่เมื่อไหร่”
“ยังไงก็แล้วแต่ ฉันกลายเป็นแฟนคลับแบบถวายหัวของดอกไม้ต้องฝนไปแล้ว!”
“รู้ไหมเนี่ยว่าเธอคือใคร?”
“ไม่รู้หรอก ดังนั้นฉันถึงได้แปลกใจมากไง!”
“เอ๋ หน้ากากโจ๊กเกอร์ขึ้นเวทีแล้ว?”
“เสียงของเขาไม่ไหวหรอก ตอนแข่งรอบแรกนั่นเขาก็เหมือนเป็นแค่ฉากหลังประดับเท่านั้นเอง”
“ที่เขาชนะรอบก่อนได้นั่นต้องเป็นเพราะโชคช่วยแน่”
“อืม ยังไงแชมป์สัปดาห์นี้ก็ต้องเป็นของหน้ากากดอกไม้ต้องฝน ไม่ก็หน้ากากทานตะวันแน่นอน”
“แน่อยู่แล้ว ยังต้องถามอีกเหรอ?”
“ฮะๆ ชื่อของทั้งสองคนนี้เป็นดอกไม้ทั้งคู่เลยนี่?”
“มาดูกันว่าดอกไม้สองดอกนี้ ดอกไหนจะมีความสามารถมากกว่ากัน!”
แล้วในทันใดนั้นเอง แสงไฟก็พลันดับลง!
ผู้ชมและแขกรับเชิญจึงค่อยมีปฏิกิริยา เพลงถัดไปกำลังจะเริ่มแล้ว แต่แล้วพวกเขาก็ต้องงุนงงเมื่อพบว่าข้างบนเวทีกลับไม่มีวงดนตรีแล้ว!
วงดนตรีล่ะ?
คนล่ะ?
ทันใดนั้นเหล่าผู้ชมก็มองเห็น หน้ากากโจ๊กเกอร์นั่งอยู่หน้าเปียโนหลังหนึ่ง
หา?
เล่นดนตรีเองร้องเอง?
ทุกคนต่างงุนงง !
เฉินกวง จางเสียและคนอื่นๆ ต่างก็ประหลาดใจ!
สถานการณ์ของหน้ากากโจ๊กเกอร์ก่อนหน้านี้เป็นอย่างไร พวกเขาได้เห็นมาเองกับตา ทุกคนจึงทราบดีว่านี่ไม่ใช่การเสแสร้งแกล้งทำ แต่อีกฝ่ายป่วยหนักจริงๆ แค่สามารถยืนอยู่ได้ก็ยากมากแล้ว แต่ทำไมกัน? มาถึงขั้นนี้แล้ว เขายังจะดีดเปียโนเองอีกหรือ? เปียโนนี่ไม่ใช่เปียโนไฟฟ้า ต้องอาศัยความแข็งแรงของมือและนิ้วในการดีด ซึ่งเป็นเรื่องที่ต้องหักโหมใช้ร่างกายตัวเองอย่างมาก! ทั้งที่นายหมดหวังจะชนะเป็นแชมป์ของสัปดาห์นี้แล้ว แต่ทำไมต้องทำแบบนี้อีก? คิดอะไรอยู่กันแน่?
ไม่มีใครเข้าใจ!
ผู้ชมเองก็ไม่เข้าใจเช่นกัน!
คุณเสี่ยงชีวิตไปในเพลงแรกแล้ว! เพลงที่สองนี้คุณก็ยังจะเสี่ยงอีกงั้นหรือ?
แขกรับเชิญและผู้ชม แม้กระทั่งเหล่าทีมงานต่างก็กระจ่างในเรื่องนี้ คนที่สามารถขึ้นไปยืนบนเวทีนั้นได้ ไม่มีทางเป็นคนที่ชื่อเสียงไม่โด่งดัง อย่างน้อยที่สุดก็ต้องเป็นดาราซึ่งเป็นที่รู้จัก ดังนั้นคนที่สามารถก้าวมาถึงจุดนี้ได้ ไม่มีทางขาดแคลนเวทีแน่นอน คุณถอนตัวออกจากงานในวันนี้ก็ไม่ได้หมายความว่าจะไม่มีเวทีไหนให้ขึ้นอีก แต่มารดามันเถอะ คุณจะทุ่มสุดตัวขนาดนี้ไปทำไม! ทำเพื่ออะไรกันแน่!
ทว่าไม่มีใครล่วงรู้
ว่าคนที่อยู่ภายใต้หน้ากากตัวตลกนี้ นอกจากที่นี่แล้วก็ไม่มีเวทีไหนให้ขึ้นไปอีกแล้วจริงๆ
ถูกแบน!
ถูกแช่แข็ง!
ข่าวคราวถูกระงับ!
ถูกเพื่อนร่วมอาชีพผลักไส!
ไม่มีงาน!
เจ็บแผลเก่า!
ไม่สบายอย่างรุนแรง!
นี่คือช่วงเวลาที่เลวร้ายที่สุดในชีวิตของเขา แล้วก็เป็นช่วงเวลาที่เปราะบางที่สุดในชีวิตของเขาด้วย
ไร้คนชื่นชม!
ถูกกดให้เป็นเพียงไม้ประดับ!
เสียงเปียโนดังขึ้น
เสียงราวสายน้ำไหลพร่างพรมลงทั่วทั้งห้องอัด
แขกรับเชิญงุนงง!
ผู้ชมเองก็งุนงง!
เสียงเปียโนนำพามาซึ่งความเศร้าโศก ความเศร้าโศกนั้นทำให้ทั้งห้องอัดตกอยู่ในความเงียบงัน!
แสงไฟสาดลงบนร่างของเขา
สายตาของคนทั้งหมดตกลงบนร่างของเขา
จางเย่ลืมแม้กระทั่งว่าตนกำลังเล่นเปียโนอยู่ ท่วงทำนองดุจสายน้ำไหลเมฆเคลื่อนคล้อยค่อยๆ ปรากฏออกมา ทุกๆ ตัวโน้ตนำพาความเจ็บปวดของเขามาด้วย เดิมทีตัวเขาควรเป็นทิวทัศน์อันงดงามของโลกนี้ เดิมทีตัวเขาควรเป็น ‘กุหลาบป่า’ ที่เบ่งบานสวยงามบนโลกใบนี้ ทว่าในเวลานี้เขากลับทำได้แค่สวมหน้ากากหนึ่งอัน ซุกซ่อนตัวตนทั้งหมดไว้ในที่ที่ไม่มีใครชื่นชม ใช้น้ำเสียงแหบพร่าของตนขับร้องเพลงที่มีเพียงตัวเขาที่เข้าใจ!
“เวลานี้ ฤดูผัน ดอกไม้ล้วนผลิบาน”
“ลมผ่านพัด เมฆกระจาย ภาพงามงดที่ข้างนอกนั้น”
“เฝ้ารอใคร ไม่ง่ายดาย เริ่มเข้าใจช้าๆ”
“ดอกไม้บาน ไร้คนแล ที่แท้เพราะไร้ความโดดเด่น”
หานฉีที่อยู่ล่างเวทีตกตะลึง “อาจารย์!”
ผู้กำกับดนตรีไป๋หย่วนเฟยอ้าปากกว้าง
จางเสียเองก็งุนงง!
เอมี่รู้สึกขนลุกซู่ตั้งแต่หัวจรดเท้า!
นี่…
จางเย่หลับตา ค่อยๆ ร้องเพลงออกมา
“กลางค่ำคืนสะท้านสั่นต่อลมฝนกระหน่ำ”
“เมื่อเจอดวงตะวันจึงทำให้น้ำตาหลั่งไหล”
“ฉันคือกุหลาบป่าผู้แสนงดงาม”
“ควรค่ายามวสันต์หวนคืน”
“ผลิบานถึงกาลค่ำ ยั่วเย้าให้คนชม”
“ด้วยรูปลักษณ์ที่แสนธรรมดาของตน”
กุหลาบป่า?
กุหลาบป่าแสนงามที่รูปลักษณ์เหี่ยวเฉาไม่น่ามอง?
เฉินกวงตื่นเต้นจนลุกพรวดขึ้น!
จางเสียเองก็ยืนขึ้นแล้ว
เอมี่และแขกรับเชิญทั้งหมดต่างก็รู้สึกขนลุกไปตามๆ กัน!
นี่…
เพลงนี้…
จางเย่หลับตา เล่นเปียโนและร้องเพลงไปในเวลาเดียวกัน
“ฉันคือกุหลาบป่าผู้แสนงดงาม”
“น่าชังนักที่สวรรค์ไม่เห็นใจ”
“ถูกเด็ดดอกตูมไป”
“ถูกดึงเกสรไป”
“ช่างน่าเศร้าถูกคนทำเป็นกุหลาบสาย”
ถูกเด็ดดอกตูมไป?
ถูกดึงเกสรไป?
น่าเศร้าที่ต้องถูกคนทำเป็นกุหลาบสายพันธุ์อื่น?
หานฉีจ้องไปยังบนเวที ไม่รู้ว่าทำไมจู่ๆ น้ำตาถึงได้ไหลอาบเต็มใบหน้า เธอยกมือขึ้นเช็ดน้ำตา ทว่าเช็ดเท่าไหร่ก็ไม่แห้งเหือดไปเสียที!
ผู้ชมจำนวนไม่น้อยก็จับจ้องไปบนเวทีราวกับอยู่ในภวังค์ พวกเขารู้สึกเพียงว่าหัวใจของตนเองถูกแทงอย่างจังไปคราหนึ่ง
เงาร่างที่อยู่หน้าเปียโนนั้นดูโศกเศร้าเป็นอย่างมาก โดดเดี่ยวเป็นอย่างมาก
แต่ว่า เขาลืมตาแล้วก็กำลังยิ้ม เสียงของเขาหยาบกระด้างขนาดนั้นอีกทั้งยังแหบพร่า แม้แต่ในรอบแรกเขายังไม่มีแรงและไม่มีเสียงจะไต่ขึ้นไปถึงไฮโน้ตเลยด้วยซ้ำ จางเย่ในเวลานี้ไม่ต่างอะไรจากถูกตัดมือ ตัดขา ปิดปาก นี่ก็คือตัวเขาในตอนนี้!
“ผืนดินเป็นที่นอน ท้องฟ้าเป็นผ้าห่ม ดาวตกคือหยาดน้ำตา”
“บางครั้งสร่าง บ้างเมามาย ห่านป่าโบกโบยบินเวียนวน”
“ทั้งสุขสันต์ ทั้งเศร้าสร้อย แสงวสันต์ไม่สดใส”
“ไม่เสียใจ ไม่นำพา ความฝันงามหลุดไหลดุจสายน้ำ”
“ความปรารถนาแต่งแต้มสีสันประดับโลกา”
“ไม่จำยอมถอดใจให้ผู้คนตีตรา”
“ฉันคือกุหลาบป่าที่แสนงดงาม
“ควรค่ายามวสันต์หวนคืน”
“ผลิบานถึงกาลค่ำ ยั่วเย้าให้คนชม”
“ด้วยรูปลักษณ์ที่ดูไม่งดงามของตนเอง”
ผลิบานถึงยามค่ำ?
แม้ว่าไร้คนเชยชม?
แม้ว่าจะไม่มีคนมาคัดเลือกไป?
แม้ว่าจะดูไม่งามตา?
เมื่อได้ฟังถึงตรงนี้ ขอบตาของจางเสียก็แดงก่ำ
ทำไมถึงยังยิ้มอยู่ได้ล่ะ?
ทั้งที่เป็นแบบนี้แล้วแท้ๆ ทำไมถึงยังยิ้มได้อยู่อีก?
ในเวลานั้นเอง เสียงเปียโนก็หยุดลง!
ชายหนุ่มเบื้องหน้าเปียโนไม่มีเรี่ยวแรงแล้ว มือที่เล่นเปียโนของเขาไม่มีแรงจะดีดเสียงที่ซับซ้อนออกมาได้อีกแล้ว กลายเป็นค่อยๆ ช้าลงเรื่อยๆ เขาทำได้เพียงเล่นท่วงทำนองที่เรียบง่ายเท่านั้น ใช้เพียงท่วงทำนองง่ายๆ นี้เพียงเล็กน้อยคลอไปกับตนเอง
“ฉันคือกุหลาบป่าที่แสนงาม แสนงาม แสนงาม แสนงาม แสนงาม”
“น่าชังนักที่สวรรค์ไม่เห็นใจ”
“ถูกเด็กดอกตูมไป”
“ถูกดึงเกสรไป”
“น่าเจ็บปวดที่ถูกคนทำเป็นกุหลาบสาย”
ไม่มีเสียงสูง แต่ว่าความโศกเศร้าในน้ำเสียงอันแหบพร่านั้นกลับแทงทะลุใจผู้คนที่ละแผล ทีละแผล
หานฉีร้องไห้ออกมาแล้ว!
เสี่ยวหลวี่ร้องไห้ออกมาแล้ว!
มีคนมากมายที่หลั่งน้ำ!
เหล่าบรรดาผู้ชมในห้องอัดต่างน้ำตาไหลออกมา!
ทั่วทั้งห้องอัดยืนขึ้น!
ทั่วทั้งห้องอัดล้วนเดือนพล่าน!
ไม้ประดับ?
ไม่!
ไม่ใช่!
นายต่างหากถึงจะเป็นตัวเอก!
นายต่างหากที่เป็นดอกไม้ที่งดงามที่สุดในวันนี้!
=====================
歌手：丽江小倩
专辑：《倩语倩寻》
红蔷薇 - 丽江小倩
这年代 季节快 许多花儿开
风徘徊 云发呆 美景关在大门外
等谁摘 不自在 慢慢才明白
花已开 没人来 其实根本不奇怪
夜里我就随着风雨摇摇摆 见到日头我就会哭出眼泪来
我是好美好美的红蔷薇
不枉春天来一回 绽放到天黑 惹得路人醉
平淡看待自己枯萎
我是好美好美的红蔷薇
可恨老天不作美 被摘去花蕾 被剥去花蕊 可悲送人作玫瑰
地是床 天是被 流星是眼泪
有时醒 有时醉 大雁飞一个来回
又是喜 又是悲 春光不明媚
不后悔 不拖累 美梦凋零似流水
情愿是片颜色把世界点缀
不愿叹息人间的是和非
我是好美好美的红蔷薇
不枉春天来一回 绽放到天黑 惹得路人醉
平淡看待自己枯萎
我是好美好美的红蔷薇
可恨老天不作美 被摘去花蕾 被剥去花蕊 可悲送人作玫瑰
我是好美好美的红蔷薇
不枉春天来一回 绽放到天黑 惹得路人醉
平淡看待自己枯萎
我是好美好美的红蔷薇
可恨老天不作美 被摘去花蕾 被剥去花蕊 可悲送人作玫瑰
นักร้อง : ลี่เจียงเสี่ยวเชี่ยน
อัลบั้ม : เชี่ยนอวี่เชี่ยนซวิน
กุหลาบป่า - ลี่เจียงเสี่ยวเชี่ยน
เวลานี้ ฤดูผัน ดอกไม้ล้วนผลิบาน
ลมผ่านพัด เมฆกระจาย ภาพงามงดที่ข้างนอกนั้น
เฝ้ารอใคร ไม่ง่ายดาย เริ่มเข้าใจช้าๆ
ดอกไม้บาน ไร้คนแล ที่แท้เพราะไร้ความโดดเด่น
กลางค่ำคืนสะท้านสั่นต่อลมฝนกระหน่ำ
เมื่อเจอดวงตะวันจึงทำให้น้ำตาหลั่งไหล
กุหลาบป่าแสนงามนั่นก็คือตัวฉัน
ควรค่ายามวสันต์หวนคืน
ผลิบานถึงกาลค่ำ ยั่วเย้าให้คนชม
ด้วยรูปลักษณ์อันจืดจางของตน
กุหลาบป่าแสนงามนั่นก็คือตัวฉัน
น่าชิงชังสวรรค์อยุติธรรม
ถูกเด็ดดอกตูมไป
พรากดึงเกสรจาก
ถูกคนทำเป็นกุหลาบสาย
พื้นคือเตียงนอน ฟ้าคือผ้าห่ม ดาวตกคือน้ำตา
บางครั้งสร่าง บ้างเมามาย ห่านป่าโบกโบยบินเวียนวน
ทั้งสุขสันต์ ทั้งเศร้าสร้อย แสงวสันต์ไม่สดใส
ไม่เสียใจ ไม่นำพา ฝันงามลอยไหลดังน้ำหลาก
ความปรารถนาแต่งแต้มสีสันประดับโลกา
ไม่จำยอมถอดใจให้ผู้คนตีตรา
ฉันคือกุหลาบป่าที่แสนสวยงาม
ควรค่ายามวสันต์หวนคืน
ผลิบานถึงกาลค่ำ ยั่วเย้าให้คนชม
ด้วยรูปลักษณ์อันจืดจางของตน
ฉันคือกุหลาบป่าที่แสนงาม
น่าชังสวรรค์อยุติธรรม
ถูกเด็ดดอกตูมไป
พรากดึงเกสรจาก
เศร้านักกลายเป็นกุหลาบสาย


[Go To Next Chapter]( ./97.md)