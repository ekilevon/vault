##บทที่ 1164 : เพลงเปิดโอลิมปิกโลกตะลึง!
ที่บ้านยาย
เหล่าญาติๆ ขำจนแทบเป็นลม
น้าใหญ่ “ดูสิ!”
น้าสะใภ้สอง “เจ๊ใหญ่ออกทีวีด้วย!”
น้าสาม “ถ่ายทอดสดช่องซีซีทีวีเลยนะ!”
มีคนตัดคลิปช่วงสัมภาษณ์ออกมา แล้วคลิปนี้ก็ถูกส่งต่อไปอย่างบ้าคลั่ง ประชาชนส่วนมากเห็นคลิปนี้ทีไรก็ขำทุกครั้ง ประโยค ‘เพราะฉันเป็นแม่เขาน่ะสิ’ ทำให้มารดาของจางเย่โด่งดังภายในพริบตา ยังเหลืออีกหนึ่งชั่วโมงจะถึงพิธีเปิด ทว่าแม่จางเย่กลับขโมยซีนไปแล้วทั้งสามร้อยหกสิบองศา บรรยากาศขึงขังเป็นทางการของโอลิมปิกแทบจะโดนประโยคนี้ของแม่จางเย่เป่ากระจุย!
สมกับเป็นแม่ลูกกัน!
จี้เส้นไม่มีใครยอมใคร!
ชาวเน็ตหัวเราะงอหาย พากันชอบอกชอบใจ!
……
 
แต่ทว่าเหตุการณ์ย่อยสุดท้ายก็ยังคงเป็นเพียงเหตุการณ์ย่อย
หนึ่งชั่วโมงต่อมา ในที่สุดพิธีเปิดกีฬาโอลิมปิกก็เริ่มต้นขึ้น!
ยามนี้ ทั่วทั้งโลกกำลังจับตามองการถ่ายทอดสด!
ผู้ชมทั้งสนามลุกขึ้น!
ทุกคนยกมือสูง
“ห้า!”
“สี่!”
“สาม!”
“สอง!”
“หนึ่ง!”
ท่ามกลางการตะโกนนับถอยหลังสุดแรงเกิดของผู้ชมทั้งสนาม กลางฟากฟ้าราตรีกาลที่พระอาทิตย์เพิ่งลาลับขอบฟ้า พลันปรากฏดอกไม้ไฟนับไม่ถ้วนระเบิดออก ราวกับจะจุดฟ้ายามค่ำคืนให้กลับสว่างไสว! นี่ไม่ใช่งานโอลิมปิกที่จางเย่คุ้นเคยในโลกเดิมของเขา พิธีเปิดของโลกนี้ค่อนข้างใหม่ทั้งหมด ไม่มีดอกไม้ไฟเป็นรูปเงาก้าวตามทางเดิน แต่เป็นดอกไม้ไฟรูปดาวสีทองที่ถูกจุดขึ้นอย่างต่อเนื่องแทน พุ่งทะยานแล้ว แตกออก แล้วก็พุ่งขึ้นไปอีก!
ดาวห้าแฉกบินสูงขึ้นไปเรื่อยๆ!
ทุกครั้งที่จุดไฟ ดาวห้าแฉกก็ยิ่งระเบิดออกเป็นขนาดที่ใหญ่ขึ้น!
เอฟเฟกต์สามมิติยิ่งใหญ่อลังการเป็นภาพที่ชวนให้ตกตะลึง ทั้งแสงสีการแสดง ดอกไม้ไฟเปิดเวทีนี้พาให้ผู้ชมทั้งโลกเอ่ยปากชื่นชมครั้งแล้วครั้งเล่า!
ความรู้สึกผู้ชมหลายหมื่นที่อยู่ในสนามยิ่งรุนแรงกว่า เพียงพวกเขาเงยหน้าขึ้น ก็จะมองเห็นดาวสีทองระเบิดขยายใหญ่ขึ้นเรื่อยๆ บนท้องฟ้า!
พริบตานี้เอง ดนตรีก็บรรเลงขึ้น!
ท่วงทำนองเพลงเปิดโอลิมปิกล่องลอยไปทั่วสนาม!
เวทีที่มืดสลัวเมื่อครู่ปรากฏดวงไฟส่องสว่างขึ้นจากตรงกลางเวที เหล่าผู้ชมล้วนประหลาดใจเมื่อพบว่ามีลูกโลกขนาดยักษ์โผล่ขึ้นมาตรงนั้นตั้งแต่เมื่อไรไม่รู้ ลูกโลกนั้นถูกแต่งแต้มด้วยสีสันมากมาย ทั้งผืนทะเล แผ่นทวีป และประเทศต่างๆ ล้วนส่องสว่างงดงามท่ามกลางแสงเอฟเฟกต์ไฟพิเศษ ตรงจุดบนสุดของลูกโลกมีเงาของคนสองคนยืนอยู่ เมื่อแสงไฟค่อยๆ เลื่อนขึ้นไปถึงช่วงศีรษะ ก็เผยโฉมหน้าของพวกเขาให้ปรากฏแก่สายตาคนทั้งโลก!
ฝั่งซ้ายคือจางเย่!
ฝั่งขวาคือลิเลียน!
ยามนี้ ผู้ชมทั้งสนามต่างส่งเสียงกู่ร้องจนฟ้าแทบถล่ม!
พ่อแม่จ้องเวทีจากที่นั่งผู้ชม!
น้องสาวทั้งสามของจางเย่กระโดดขึ้นมาชูมือกรี๊ด!
ผู้ดำเนินรายการถ่ายทอดสด CCTV อึ้งจนหยุดพูด!
ผู้ชมหน้าจอทั่วทั้งโลกก็ต่างเงียบกริบ!
ที่ตรงกลางเวทีนั้น!
จางเย่กับลิเลียนยืนสูงอยู่บน ‘ลูกโลก’ ทั้งสองหันหน้าสบตากัน มอบรอยยิ้มให้แก่กัน
จางเย่มือสั่นเล็กน้อย ไม่ใช่ความกังวลหากแต่เป็นความตื่นเต้น เพราะเขาไม่เคยขึ้นเวทีใหญ่ขนาดนี้มาก่อน ไม่เคยร้องเพลงต่อหน้าผู้คนมหาศาลขนาดนี้มาก่อน ทั่วทั้งบริเวณรายล้อมไปด้วยแสงไฟ กล้องและผู้ชมแน่นขนัดหลายหมื่นชีวิต จางเย่ย่อมมองไม่เห็นหน้าพวกเขา แต่กลับสัมผัสได้อย่างชัดเจนว่าทั้งโลกกำลังจับจ้องเขาอยู่ เขายังรู้ด้วยเช่นกันว่ามีหลายคนกำลังรอหัวเราะสมเพชเขา แต่ก็เท่านั้น ยิ่งรู้ว่ามีคนรอซ้ำเติมเวลาพลาดจางเย่ยิ่งพร้อม แรงใจของเขายิ่งพุ่งสูงขึ้น!
ชายหนุ่มยกไมโครโฟนขึ้นช้าๆ เมื่อเปิดปาก ก็ทำคนทั้งหมดต้องสั่นสะท้าน!
“ฉันและเธอ ใจถึงใจ”
“จากโลกเดียวร่วมกัน”
“เพื่อฝันใฝ่ ทางแสนไกล”
“พบกันที่ปักกิ่ง”
เสียงสูง!
สูงทะลุสวรรค์!
ผู้ชมทั้งสนามตื่นตะลึง!
ผู้ชมทางบ้านก็อึ้งงัน!
พวกเขาไม่เคยเห็นจางเย่ร้องเพลงแบบนี้ ไม่เคยเห็นเลยจริงๆ!
แม้แต่ลี่เคอรวมทั้งทีมงานผู้กำกับที่อยู่ตรงปีกเวทียังอึ้ง ตอนซ้อมพวกเขาไม่เคยได้ยินจางเย่ร้องได้ดีถึงเพียงนี้!
จางเย่ยิ้มบางพลางยกมืออีกข้างขึ้นมาทำท่าผายมือ
“มาเถิด เพื่อนพ้อง”
“ส่งมือเธอให้กัน”
“ฉันและเธอ ใจร่วมใจ”
“เราต่างเป็นครอบครัว”
พริบตานั้นเวทีก็ระเบิดออก!
เสียงตะโกน!
เสียงปรบมือ!
เสียงกู่ร้อง!
ทุกเสียงพลันผสมรวมกันขึ้น!
จากนั้น ลิเลียนก็ยกไมค์ขึ้น เมื่อเธอเปิดปากก็นำพาบรรยากาศให้ทะยานขึ้นไปถึงจุดสูงสุดอีกครั้ง ทำให้ผู้ชมนับไม่ถ้วนขนลุกเกรียว!
“You and me, from one world. (ฉันและเธอ จากโลกเดียว)”
“We are family.(เราต่างเป็นครอบครัว)”
“Travel dream, A thousand miles. (ท่องฝันไป ทางแสนไกล)”
“Meeting in Beijing. (ได้พบในปักกิ่ง)”
“Come together. (มาเถิด ร่วมกัน)”
“Share the joy of life. (แบ่งปันความชื่นบาน)”
“You and me from one world. (ฉันและเธอ จากโลกเดียว)”
“We are family. (เราต่างเป็นครอบครัว)”
ทั้งสองหันหน้าเข้าหากัน
ทันใดนั้น ลิเลียนก็เปล่งเสียงสูงอีกครั้ง
ขณะเดียวกัน จางเย่ก็ยกไมค์ขึ้น
“ฉันและเธอ ใจถึงใจ”
“จากโลกเดียวร่วมกัน”
กลับเป็นการร้องประสาน!
ลิเลียนร้องภาษาจีน!
ผู้ชมชาวต่างชาติอ้าปากค้าง!
ผู้ชมชาวจีนเองก็คลั่งไปแล้ว!
ทั้งคู่ยิ้มแล้วเปล่งเสียงพร้อมกัน
“เพื่อฝันใฝ่ ทางแสนไกล”
“พบกันที่ปักกิ่ง”
ลิเลียน “Come on friend. (มาเถิดเพื่อน)”
จางเย่ “ส่งมือมาให้กัน”
ทั้งคู่ประสานเสียง
“You and me. (ฉันและเธอ)”
“From one world. (จากโลกเดียว)”
“We are family. (เราต่างเป็นครอบครัว)”
ผู้ชมดิ้นพล่าน!
“กรี๊ดดด!”
“โคตรเก่ง!”
“ลิเลียนร้องภาษาจีนด้วย!”
“จางเย่ก็ร้องอังกฤษซะงั้น!”
“ไพเราะจนน้ำตาไหล!”
“ร้องได้สุดยอดไปเลย!”
เมื่อบทเพลงนี้เผยโฉม ทั้งโลกก็ต้องตกตะลึง!
……
 
ชาวเน็ตประเทศอังกฤษ
“เพราะมาก!”
“คนจีนคนนั้นเก่งจัง!”
“เพลงนี้เขาเป็นคนแต่งเองเหรอ?”
“เขาชื่ออะไร?”
……
 
ชาวเน็ตประเทศญี่ปุ่น
“เนื้อเพลงแต่งได้เยี่ยมเลย!”
“มิน่าลิเลียนถึงตอบรับคำเชิญเข้าร่วมงานโอลิมปิกปังกิ่ง!”
“นี่มันเพลงระดับโลกชัดๆ!”
“จางเย่ เขาเป็นคนที่เดินหมากล้อมไม่ใช่เหรอ?”
……
 
ชาวเน็ตประเทศไทย
“เพราะ!”
“ไม่คิดว่าเพลงเปิดตัวจะดีขนาดนี้!”
“ไม่เลวเลยจริงๆ!”
……
 
ที่รายการถ่ายทอดสด CCTV
ผู้บรรยายชื่อดังจ้าวจื้อกล่าวด้วยน้ำเสียงภาคภูมิใจ “สุดยอดเลยนะครับ การร้องประสานของอาจารย์จางเย่และอาจารย์ลิเลียนเพื่อนำงานโอลิมปิกปักกิ่งเข้าสู่พิธีเปิดอย่างเป็นทางการ นี่คือเสียงเพลงเปิดตัวครั้งแรกของประเทศจีน ณ เวทีโอลิมปิก ว่านี่แหละงานโอลิมปิกปักกิ่ง พวกเรามาแล้ว!”
อวี๋อิ่งอี๋เองก็ร้องอุทาน “น่าตกตะลึงจริงๆ ค่ะ!”
……
 
ชาวเน็ตในประเทศพากันชื่นชม!
ผู้ชมและสื่อต่างประเทศมากมายต่างยกย่อง!
ไม่ว่าจะเป็นบทเพลง
การแสดง
การขับร้อง
เนื้อเพลง
ทุกอย่างล้วนยอดเยี่ยมไร้ที่ติ!
พวกนักกีฬาและโค้ชในวงการกีฬาของประเทศที่แต่เดิมยังค่อนแคะจางเย่ ต่างล้วนเงียบกริบ! บัดนี้ ในที่สุดหลายคนก็เพิ่งได้ตระหนักว่าเพราะเหตุใดคณะกรรมการจัดงานโอลิมปิกถึงเลือกจางเย่ขึ้นเวที รู้ซึ้งแล้วว่าทำไมถึงใช้เพลง ‘ฉันและเธอ’ ของจางเย่ ทั้งที่หมอนี่เป็นอริกับคนในวงการกีฬามากถึงขนาดนั้น!
เพราะเพลงเปิดโอลิมปิกต้องเป็นเพลงนี้เท่านั้น!
ถ้าเปลี่ยนเป็นเพลงอื่นก็ย่อมไม่อาจเทียบเทียมได้!
จางเย่และลิเลียนในวันนี้ ร้องเพลงเปิดได้อย่างงดงามอลังการ!
 
 
 
 


[Go To Next Chapter]( ./265.md)