##บทที่ 1134 : ชนะแล้ว!
 กะทันหันเกินไปแล้ว!
หมากตานี้ของจางเย่กะทันหันมากจริงๆ!
เมื่อทุกคนคิดว่าจางเย่หมดหนทาง คิดว่าเขาพ่ายแพ้การแข่งแล้วแน่นอน จางเย่ก็พลันวางหมากลงไปเม็ดหนึ่ง ทันใดนั้นเหล่าผู้ชมทางหน้าจอก็เห็นเฉินอิงกระโดดขึ้นมาตะโกนเสียงดัง!
หัตถ์เทวะ?
หัตถ์เทวะอะไร?
ทุกคนตกใจจนโง่งมแล้ว!
นายแค่วางหมากผิดหรือเปล่า?
ไม่ใช่ว่าจบเห่แล้วเหรอ?
ไม่ใช่ว่าจางเย่พ่ายแพ้แล้วเหรอ?
คนที่มาชมดูความครึกครื้นล้วนไม่เข้าใจ แม้แต่เหล่านักเล่นหมากล้อมที่เล่นหมากเป็นในนาทีนั้นก็ยังมองไม่ออก ระดับฝีมือของพวกเขายังห่างชั้นอีกไกล!
แต่ว่านักเล่นหมากล้อมมืออาชีพล้วนวุ่นวายไปหมดแล้ว!
หูเลี่ยงเอ่ยด้วยความงุนงง "อะไรน่ะ?"
สวีหานเอ่ย "นี่ นี่เป็นไปได้เหรอ?"
ทุกคนจ้องหน้าจออย่างเอาเป็นเอาตาย แทบไม่อยากเชื่อสายตาตัวเอง!
ทันใดนั้นเอง อู๋ฉางเหอก็คำรามลั่น "เป็นไปได้!"
ซ่านตงเหอเองก็ครางออกมา "เป็นไปได้! เป็นไปได้จริงๆ!"
สวรรค์!
หัตถ์เทวะ!
มารดามันนี่เป็นหัตถ์เทวะจริงๆ!
หลังงุนงงกันพักหนึ่งในห้องชมการแข่งก็ระเบิดเสียงกรีดร้อง!
"อ๊าๆๆๆ!"
"สวรรค์!"
"แม่ง!"
"รองศาสตราจารย์จางเขา…"
"ฉีดสเตียรอยด์มาเรอะ!"
"แม่งเอ๊ย!"
"ดี! ดี! ดี! ดี! ดี!"
"พระเจ้า! ฉันดูอะไรอยู่เนี่ย?"
"หมากตานี้ของมารดามันสะเทือนฟ้าสะเทือนดินจริงๆ!"
ทุกคนเป็นบ้าไปแล้ว!
รู้สึกเหมือนจะเป็นบ้ากันไปจริงๆ!
จากนั้น ทุกคนก็มองไปที่เซี่ยงหรง!
"ท่านเซี่ยง!"
"ท่านเซี่ยง หมากกระดานนี้… "
ในที่สุดเซี่ยงหรงเก้าดั้งก็เอ่ยปาก แต่ไม่ว่าใครก็ล้วนไม่คาดคิดว่าบัดนี้เขากำลังกำหมัดแน่นจนเล็บจิกลงไปในผิวเนื้อตนเอง "รองศาสตราจารย์จาง...กำลังจะพลิกกระดานแล้ว!"
มือหมากหญิงคนหนึ่งได้ยินประโยคนี้ขอบตาก็พลันแดงเรื่อ!
ยังมีมือหมากอีกสองสามคนที่น้ำตาปริ่มขอบตา ต่อหน้าหมากตานี้พวกเขาล้วนควบคุมความรู้สึกตัวเองไม่อยู่!
หลี่ฉินฉินนิ่งอึ้ง "ฉางเหอ!"
อู๋ฉางเหอจับมือภรรยาอย่างตื่นเต้น "พวกเรา...จะชนะแล้ว!"
คนอเมริกันสับสนวุ่นวายแล้ว!
ทำไมถึงยังมีการวางหมากแบบนี้ได้?
ทำไมจางเย่ถึงยังมีทางรอดได้อีก??
……
 
สถานี BTV
นักวิจารณ์หมากล้อมตะโกน "ไม่อยากเชื่อเลย! ไม่อยากเชื่อเลยจริงๆ!"
……
 
บนแพลตฟอร์มหมากล้อมออนไลน์
ผู้บรรยายกรีดร้อง "หัตถ์เทวะ! รองศาสตราจารย์จางระเบิดออกมาแล้ว! ไม่น่าเชื่อว่าภายใต้สถานการณ์น่าสิ้นหวังแบบนี้เขายังสามารถแสดงหัตถ์เทวะออกมาได้! หมากตานี้สวยงามมาก! ไร้ข้อติจริงๆ! สหายทั้งหลาย! โปรดจดจำนาทีนี้ไว้! จำนาทีนี้ไว้ให้ขึ้นใจ! นี่จะถูกบันทึกไว้ในประวัติศาสตร์ของหมากกระดาน! นี่คือการวางหมากที่ยิ่งใหญ่ที่สุดของปีนี้! คือการวางหมากที่ยิ่งใหญ่ที่สุดในประวัติศาสตร์หมากล้อม! หลายปีต่อจากนี้ คนอาจลืมชื่อของเซี่ยงหรงเก้าดั้ง ลืมชื่อของชินจิเก้าดั้ง แต่หัตถ์เทวะที่กอบกู้วงการหมากล้อมของจางเย่จะไม่มีคนลืมเลือนแน่นอน! ประวัติศาสตร์จะจดจารึกสิ่งนี้ไว้! นี่คือชัยชนะอันยิ่งใหญ่ครั้งหนึ่งแห่งมนุษยชาติ!"
……
 
ฝั่งเกาหลี
เสียงของผู้บรรยายเปลี่ยนไปแล้ว!
"ใช่จริงๆ!"
"ยืนยันแล้วว่าใช่!"
“คนจีนกลับแสดงหัตถ์เทวะออกมาแล้ว!"
"คาดไม่ถึงเลย! นี่ไม่น่าเชื่อเลยจริงๆ!"
……
 
ฝั่งญี่ปุ่น
"ตรงมุมเล็กรอดแล้ว!"
"เห็นชัดๆ ว่าเป็นกระดานที่สิ้นหวังแต่คนจีนกลับหาทางรอดได้!"
"ตรงมุมพลิกกระดานแล้ว! ตรงกลางเองก็รอดแล้ว!"
"คนจีนคนนั้นยอดไปเลย!"
"ปีเตอร์จบเห่แล้ว!"
"เป็นคนที่ฉลาดที่สุดในโลกจริงๆ! คิดการวางหมากนี้ขึ้นมาได้ยังไงนะ!"
……
 
ยามนี้ทุกคนเห็นความมหัศจรรย์ของหมากตานี้ของจางเย่มากขึ้นเรื่อยๆ ผ่านการวิเคราะห์ของผู้บรรยายและสีหน้าตกตะลึงของพิธีกร สามารถพูดได้ว่าเป็นเทพเซียนลงมาเลยทีเดียว! ท่ามกลางสถานการณ์จนตรอก เขากลับกรุยทางรอดสายหนึ่งออกมาได้ ทำเอาทุกคนที่ดูอยู่ถึงกับขนลุก!
ที่หน้าโทรทัศน์
พ่อแม่ยืนขึ้นแล้ว!
เฉินกวงและฟ่านเหวินลี่ยืนขึ้น!
เหยาเจี้ยนไฉและเหยามี่เองก็ลุกขึ้น!
คนมากมายลุกจากเก้าอี้และโซฟาอย่างควบคุมไม่ได้!
คำอธิบายของเฉินอิงเจ็ดดั้งเปี่ยมด้วยความตื่นเต้น "เป็นแบบนี้ได้ยังไง! ปีเตอร์จะตอบโต้อย่างไร! เผชิญหน้ากับหัตถ์เทวะที่จู่ๆ ก็ปรากฏขึ้นมาของรองศาสตราจารย์จาง ปีเตอร์ยังสามารถทำอะไรได้อีก? มันจะยังพลิกกระดานได้เหมือนก่อนหน้านี้ไหม? มันจะยังรักษาชัยชนะได้เหมือนก่อนหน้านี้ไหม!"
เงียบงัน!
ในสนามนิ่งเงียบ!
บนอินเทอร์เน็ตไร้สุ้มเสียง!
หน้าโทรทัศน์เองก็ช็อกนิ่ง!
ทุกคนล้วนเฝ้ารอ ทุกคนกำลังเฝ้ารอบทสรุป!
คนอเมริกันจนถึงตอนนี้ก็ยังเชื่อว่าปีเตอร์จะไม่แพ้ แม้ว่าหัตถ์เทวะของจางเย่จะทำให้พวกเขาตกใจก็ตาม! ตัวแทนคนอเมริกันตะโกนอยู่ในใจ 'ข้างบน! ฆ่ามันเลย! แกต้องมีวิธีแน่นอน! แกเป็นคอมพิวเตอร์นะ! แกอาจจะเป็นเอไอที่แข็งแกร่งที่สุดบนโลกด้วยซ้ำ!’
แต่พวกเขาไม่เห็นการคำนวณภายในระบบของปีเตอร์!
ปีเตอร์สับสนแล้ว!
มันถูกการวางหมากของจางเย่ทำให้สับสนอีกแล้ว!
ตาม้า: โอกาสชนะไม่ทราบแน่ชัด
เรียง: โอกาสชนะ 2%
ตัดหมาก: โอกาสชนะ 6%
ห้านาที!
ปีเตอร์เงียบไปเต็มๆ ห้านาที!
จางเย่ยิ้มพลางมองหน้าจอ
ทันใดนั้นบนหน้าจอก็ปรากฏกล่องข้อความออกมา!
ปีเตอร์ทิ้งหมากยอมแพ้!
พริบตานั้นสีหน้าของคนอเมริกันซีดเผือด!
แล้วคนที่เห็นข้อความนี้ก็พากันระเบิดออก!
อวี๋อิ่งอี๋ตะโกน "ชนะแล้ว! ปีเตอร์ยอมแพ้แล้ว!"
น้ำตาของเฉินอิงเจ็ดดั้งเกือบจะไหลลงมา เธอตะโกนว่า "ต่อหน้าหัตถ์เทวะของรองศาสตราจารย์จาง! ปีเตอร์ไม่มีทางกู้สถานการณ์ได้เลย! พวกเราชนะค่ะ! พวกเราชนะแล้ว!"
หูเลี่ยงโยนของในมือทิ้งทันที แล้วคำรามอย่างบ้าคลั่ง "ชนะแล้ว!!"
สวีหานตื่นเต้นจนพูดไม่ออก มองไปยังจอด้วยริมฝีปากสั่นระริก!
ยากเย็นเหลือเกิน!
ไม่ง่ายเลยจริงๆ!
ชินจิเก้าดั้งพ่ายแพ้!
ปาร์คยูฮวีพ่ายแพ้!
เซี่ยงหรงเองก็พ่ายแพ้!
นี่เป็นศึกครั้งยิ่งใหญ่ระหว่างมนุษย์กับเครื่องจักร นี่เป็นศึกที่มนุษย์ถูกต้อนจนถึงริมขอบผา ใครก็คิดไม่ถึงว่ารองศาสตราจารย์จางจะกอบกู้สถานการณ์กลับมาได้ ทั้งที่แพ้ไปแล้วหนึ่งกระดาน แต่กลับสามารถบีบให้ปีเตอร์ยอมแพ้กลางเกมได้! ในการแข่งขันที่ใครๆ ต่างก็ถอดใจไปแล้ว แต่รองศาสตราจารย์จางกลับทุ่มสุดตัวเพื่อกอบกู้สถานการณ์!
สูตรเปิดเกมที่เหนือความคาดหมาย!
การเล่นที่พิสดาร!
แถมยังมีหัตถ์เทวะในตอนสุดท้ายนี่อีก!
ช่างมหัศจรรย์จริงๆ!
ชนะได้สวยงามมาก!
กรรมการเองก็มองดูด้วยความตื่นตกใจ หัตถ์เทวะเมื่อครู่ทำให้พวกเขาตะลึงจนหลั่งเหงื่อเย็นเยียบทั่วร่าง พวกเขารีบตัดสินหมากกระดานนี้ทันที
การแข่งจบลงแล้ว!
ศึกระหว่างมนุษย์กับเครื่องจักรกระดานที่สอง: จางเย่ชนะ!
คะแนน 1:1!
ในสนามแยกย้ายกันแล้ว
จางเย่ยิ้มพลางยืดกายจากไป
ตัวแทนคนอเมริกันกล่าวเสียงดังด้วยใบหน้าเคร่งเครียด "เปลี่ยนตั๋วเครื่องบิน!"
ผู้ช่วยตอบกลับเสียงต่ำ "รับทราบ"
พวกเขาจองตั๋วเครื่องบินเป็นค่ำวันนี้ แต่ตอนนี้เห็นได้ชัดว่าต้องเปลี่ยนเที่ยวบินแล้ว!
จางเย่เดินออกมาจากห้องแล้ว เขายกมือขึ้น เหยียดเอวไปมา จากนั้นก็พบว่าห้องชมเกมเบื้องหน้ามีคนหลายคนวิ่งกระโดดออกมา!
อู๋ฉางเหอ!
หูเลี่ยง!
สวีหาน!
ซ่านตงเหอ!
ทุกคนวิ่งออกมาหมด!
"รองศาสตราจารย์จาง!"
"รองศาสตราจารย์จางเยี่ยมมาก!"
"คุณยอดมาก!"
"เยี่ยมมากรองศาสตราจารย์จาง!"
"ขอบคุณ! ขอบคุณ!"
"ชนะแล้ว! พวกเราชนะแล้วจริงๆ!"
ทุกคนยิ้มกว้าง!
บางคนปรบมือแบบเอาเป็นเอาตาย!
บางคนตะโกนชื่อจางเย่!
บางคนร้องไห้แล้ว ยิ้มออกมาทั้งน้ำตา!
 
 


[Go To Next Chapter]( ./235.md)