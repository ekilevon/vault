##บทที่ 942: บุกเส้าหลิน!
ห้าวันต่อมา
เขาซงซาน
วัดเส้าหลิน
ที่นี่ไม่ใช่พื้นที่ท่องเที่ยว ภูเขาทั้งลูกนี้ถูกแบ่งแยกกับพื้นที่ท่องเที่ยวชัดเจน ตรงลานด้านหลังอุโบสถ มีเณรน้อยกลุ่มหนึ่งกำลังกวาดลานและอุโบสถกันอยู่
"อาจารย์อาเจี้ยเจียวกับเจี้ยจ้าวกลับมาหรือยัง? "
"กลับมาเมื่อวาน เห็นว่ามีกระดูกหัก! "
"นั่นสิ บาดเจ็บกันไม่เบาเลยนะ! "
"กลับมาได้ก็ดีแล้ว เห็นว่าทางวัดกดดันตำรวจพื้นที่เทียนซานถึงเอาตัวคนกลับมาได้ ไม่มีปัญหาอะไรเพราะทางสมาพันธ์ก็ออกหน้าช่วย ไม่งั้นอาจจะมีสิทธิถูกจำคุกแล้ว ยุคนี้สังคมยึดถือกฎหมายเสียด้วย"
"เกิดขึ้นได้ยังไงน่ะ? "
"เหราอ้ายหมิ่นนั่นทำเรื่องชั่วช้า สมควรได้รับบทเรียนแล้ว! "
"เฮ้ย อย่าพูดมั่วๆ เดี๋ยวมีคนได้ยินหรอก"
"พูดแล้วจะยังไงเล่า ก็เรื่องจริงอยู่นี่นา! "
"เรื่องนี้ถือว่าจบแล้วน่า"
"จบอะไรกัน จะไม่แก้แค้นเหรอ? อาจารย์อาถูกทำร้ายนะ! "
"เห็นว่า ฝ่ายเราผิดก่อนนะ"
"ยังไงก็ลงมือหนักขนาดนี้ไม่ได้! "
"ความแค้นนี้ยังไงก็ต้องชำระ เหราอ้ายหมิ่นฟื้นหรือยัง? "
"เห็นว่ายังนอนอยู่โรงพยาบาล ยังไม่ฟื้น! "
"หึ ให้ดีที่สุดก็ไม่ต้องฟื้นมานั่นแหละ ยังมีไอ้จางเย่นั่นอีกคน! เรื่องนี้แม้แต่เจ้าสำนักฝ่ามือแปดทิศยังไม่กล้าส่งเสียง ประกาศแต่แรกว่าขับเหราอ้ายหมิ่นออกจากสำนัก ไอ้จางเย่เป็นแค่ดาราคนหนึ่งยังจะมาสอดมือยุ่งอะไรด้วย? เป็นดาราแล้วยังไง? ดาราจะสอดมือเข้ามายุ่งกับเรื่องคนอื่น ทำไมไม่..."
ทันใดนั้น มีเสียงตีระฆังวัดดังลั่น!
ฟังเสียงแรก ทุกคนยังมีสีหน้าเป็นปกติ ไม่ได้มีเรื่องราวอันใด แต่พอเสียงระฆังดังต่อเนื่องกันห้าครั้ง หลวงจีนทั้งหลายก็ต้องเปลี่ยนสีหน้าแล้ว!
ศัตรู!
ศัตรูบุก!
ทุกคนวิ่งออกมา!
"เกิดอะไรขึ้น? "
"เกิดเรื่องอะไร? "
"ทำไมถึงมีศัตรู? "
"ทำนองห้าสำเนียงของระฆังวัดเส้าหลินไม่ดังมาหลายสิบปีแล้ว! "
"เกิดเรื่องอะไรขึ้น? "
"ใครกล้าหาเรื่องวัด! "
มีคนสีหน้าสับสน
บ้างสีหน้างุนงง
บางคนถือกระบองไว้ในมือ เตรียมรับมือศัตรู!
ทันใดก็ ด้านนอกก็มีเสียงคำรามของหลวงจีนดังขึ้น "จางเย่บุก! จางเย่บุก! รีบเชิญอาจารย์ปู่! "
อะไรนะ?
ทายาทมวยไทเก๊กที่สาบสูญไปกว่าร้อยปี?
"ไม่ดีแล้ว! "
"เขา? "
"รีบเชิญอาจารย์ปู่! "
"ป้องกัน! ป้องกัน! "
"ตั้งค่าย! "
ร่างไม่ทันเห็น เสียงนำเข้ามาก่อน "สมาพันธ์ศิลปะการต่อสู้จะไม่คุยอะไรกับผม? วัดเส้าหลินจะไม่คุยอะไรกับผม? ได้ งั้นวันนี้ผมมาทวงถามคำอธิบาย! "
ปึง!
ปึง!
เสียงดังขึ้นสองครั้ง หลวงจีนบู๊สองคนก็ร้องคำหนึ่ง ร่างกระเด็นปลิวไปกระแทกพื้นของลานวัด!
จางเย่ในวันนี้สวมชุดนักบู๊ขาวล้วน สวมรองเท้าผ้าที่ไร้ลวดลายคู่หนึ่ง เดินทอดน่องเข้ามาช้าๆ!
เหล่าเณรน้อยกวาดลานวัดที่ไร้วิทยายุทธ์ บัดนี้ต่างคนต่างประหวั่น ไม่ทราบจะหนีไปทางใดได้!
"จางเย่ จะทำอะไร? "
"สามหาว! "
"แกกล้าบุกวัดเส้าหลิน? "
"กล้าหาญนักนะ! "
"บ้าไปแล้วรึ? "
ค่ายกลสิบแปดอรหันต์พร้อม!
หลวงจีนไม่น้อยยืนมองจางเย่และสาปแช่งด้วยความขุ่นเคือง
ทุกคนล้วนตื่นตระหนก เรื่องเงียบไปห้าวัน คิดว่าจะจบเรื่องจบราวไปเรียบร้อย ไม่มีใครคิดว่าจะมีคนกล้าบุกเส้าหลินจริงๆ!
จางเย่ยิ้ม "ผมคนนี้น่ะกล้าเสมอ วิธีการจัดการเรื่องราวของผมมีแค่สองทางเลือก ทำ หรือไม่ทำ ไม่เคยมีคำว่ากล้าหรือไม่กล้า! " พูดจบก็ยกเท้าข้ามเข้ามา
"ไป! "
"ขวางเขาไว้! "
"ปล่อยให้เขาเข้ามาในอุโบสถหลักไม่ได้! "
"ขวางเอาไว้! "
หลวงจีนสิบแปดรูปก่อค่ายกลสิบแปดอรหันต์ ดาหน้าเข้ามา!
แต่จางเย่ไม่ได้มองพวกเขาแม้แต่น้อย สายตาจับจ้องอยู่ที่ป้ายขวางซึ่งเขียนคำ 'วัดเส้าหลิน' ซึ่งแขวนไว้หลายร้อยปี เดินเข้าไปทีละก้าว ทีละก้าว!
กระบองฟาดลงมา!
จางเย่โบกมืออย่างไม่ใส่ใจ บิดครั้งหนึ่ง ปัดครั้งหนึ่ง!
หลวงจีนรูปนั้นก็ล้มลงกับพื้น
ทันใดเงากระบองสองด้ามก็ฟาดเข้ามาอีกครั้ง แยกย้ายเป็นหนึ่งหน้าหนึ่งหลัง!
จางเย่ไม่หันหลังกลับ เพียงยกมือขึ้นหนีบไว้ระหว่างสองนิ้ว พลองที่ด้านหน้าถูกเขาใช้นิ้วชี้กับนิ้วกลางคีบเอาไว้ แค่สะบัดข้อมือ พลองในมือหลวงจีนนั้นก็สะท้านจนต้องคลายมือ จางเย่กระแทกไปด้วยหน้าด้วยพลังภายใน ก็กระแทกเข้ากับหน้าอกของอีกฝ่ายอย่างจังจนกระเด็นออกไป จากนั้นบิดปลายนิ้วเล็กน้อยก็กระแทกไปด้านหลัง ฟาดเข้ากับหลวงจีนที่ฟาดมาทางด้านหลังจนเลือดกำเดาสาดกระจาย คนสลบไปด้วยความเจ็บปวด!
มีคนมาอีกคนหนึ่ง เงากระบองกวาดมาจากด้านล่าง!
จางเย่ไม่หลบไม่หนี ใช้เท้าหนึ่งกดกระบองลงไปกับพื้น เสียงหึ่งสะเทือนขึ้นคราหนึ่ง หลวงจีนรูปนั้นก็ถูกกระแทกกระเด็น
สิบแปดอรหันต์ เพียงพริบตาก็เหลือเพียงสิบสี่แล้ว!
คนของเส้าหลินต่างก็เย็นวาบ!
ไร้คู่ต่อสู้!
นี่ ไร้หนทางต่อกรแล้ว!
"ไม่ต้องกลัว! "
"สู้! "
"บุก! "
"ถึงตายก็ต้องหยุดเขาไว้! "
"เข้าไปพร้อมกัน! "
คนสู้ได้เหลือยี่สิบแปด ตอนนี้ล้วนแต่บุกเข้ามา!
จางเย่ใช้วิชาสดับลมปราณ สองมือคว้าจับหมัดของหลวงจีนทั้งสองรูปที่ต่อยเข้ามาได้ แค่สะท้อน ทั้งสองก็ลงไปกองกับพื้น คล้ายร่างกายนั้นหลุดจากการควบคุม รู้สึกเช่นกำลังสู้กับเรี่ยวแรงของตนเองจนร่วงลงกับพื้น หัวฟาดเข้าอย่างจัง!
หลวงจีนที่ฝึกลมปราณรูปหนึ่งตวาดลั่น ลงมืออย่างดุดัน
แต่กระบวนท่าเมื่อมาถึงหน้าจางเย่ ไม่เห็นว่าจางเย่ลงมืออย่างไร เพียงเห็นเงาสะท้านไหววูบหนึ่ง เป็นการโยกศูนย์ถ่วงของหลวงจีนรูปนั้น จากนั้นหลวงจีนก็ล้มลง ไม่ลุกขึ้นมาอีก!
"อาจารย์! "
"รองเจ้าหอ! "
"รองเจ้าหอ! "
รองเจ้าหอยุทธ์ของวัดเส้าหลิน กลับรับมือจางเย่ไม่ได้แม้แต่กระบวนท่าเดียว!
ไร้ทางสู้!
จะสู้อย่างไร?
แม้วรยุทธ์ของหลวงจีนทั้งหลายจะสูงส่งจนเรียกได้ว่าเป็นหนึ่งในร้อย แต่ว่าศัตรูคือระดับอาจารย์ของมวยไทเก๊ก ทั้งยังฟื้นตัวจากอาการบาดเจ็บ ทั้งเยาว์วัย ทั้งแข็งแกร่ง ถือเป็นระดับสุดยอดของครูมวยแล้ว ต่อให้ใช้คนรุมเข้าไปร้อยสองร้อยคนก็ไร้ประโยชน์!
ห้าคน!
สิบคน!
ยี่สิบคน!
แค่พริบตาก็ล้มลงไปกับพื้นจนหมด!
หลวงจีนที่ได้ไปร่วมงานชุมนุมยุทธภพเมื่อห้าวันก่อน ก็ยังต้องตะลึงไปกับวรยุทธ์ของจางเย่ เนื่องจากพวกเขาพบว่า นอกจากฟื้นตัวจากการบาดเจ็บ วรยุทธ์ของจางเย่เองก็สูงส่งขึ้นเล็กน้อย พวกเขาไม่ทราบว่า ค่าชื่อเสียงที่สะสมขึ้นมาใหม่นั้น ได้ครบหนึ่งล้านแต้ม ทำให้จางเย่สามารถซื้อหนังสือทักษะมา 'กิน' ได้อีก!
“ไม่ไหว!”
“ขวางไม่อยู่!”
“รีบเชิญอาจารย์ปู่!”
“อาจารย์ปู่อยู่ที่ไหน?”
……
ลานชั้นใน
ห้องปีกห้องหนึ่ง
หลวงจีนทรงปริยัติของเส้าหลินหลายรูป รวมถึงเจ้าอาวาสเองอยู่ที่นี่ ไม่ได้ออกไป ทุกรูปล้วนแต่มีสีหน้าแตกต่างกันไป
เจ้าอาวาสนิ่งเงียบ!
หลวงจีนรูปหนึ่งโศกเศร้า!
อีกรูปหนึ่งเป็นกังวล!
มีหลวงจีนที่นั่งอยู่ตรงมุม หากกลับคล้ายเป็นจุดศูนย์กลางของคนทั้งหมด เงียบไม่ส่งเสียง อายุเกินครึ่งร้อยแต่กลับยังดูสุขภาพดีอย่างยิ่ง สวมเพียงจีวรสีขี้เถ้าของศิษย์ชั้นต่ำสุดของสำนัก ศีรษะยังไว้ผม ไม่ทราบไม่ได้บวชปลงผมหรือเป็นเส้นผมที่งอกขึ้นภายหลัง แต่เห็นได้ชัดว่าคนในห้องทั้งหลายล้วนจับจ้องมาที่ท่าน ทั้งยังกอปรความเคารพนับถือ!
ท่านมีนามว่าซื่ออู๋
เป็นหลวงจีนที่มีฝีมือกล้าแข็งที่สุดของวัด
เจ้าอาวาสหันมองท่าน "ศิษย์พี่! "
ซื่ออู๋ส่ายหน้า
หลวงจีนผู้ทรงศีล "อาจารย์อา! จางเย่ฝึกพลังภายใน ทั้งยังฝึกฝนมวยไทเก๊กที่เราไม่คุ้นเคย ทั่วทั้งวัดเส้าหลิน...มีแต่ท่านที่รับมือเขาได้! "
ซื่ออู๋มองพวกเขา "เราไม่ใช่คู่มือของเขา"
"ไม่ลองจะทราบได้อย่างไร? " คนผู้หนึ่งถามขึ้น
ซื่ออู๋กล่าว "สามารถรับมือเฉินสี่ได้หลายกระบวนท่าเช่นนั้น นอกจากปรมาจารย์ ไม่มีใครเป็นคู่มือเขาได้แล้ว" หยุดไปครู่ก็ว่า "ต่อให้เราสู้เสมอกับอีกฝ่าย ยังจะทำอะไรได้? เรื่องนี้เป็นความผิดของวัดเราแต่แรก ปล่อยคนชั่วช้าในสมาพันธ์ทำร้ายคนอื่น? ล้อม? ตามล่า? คิดสังหารสิ้นซาก? นี่คือความผิดใหญ่เทียมฟ้า! อีกฝ่ายมาทวงถามคำอธิบายถึงหน้าประตู ต่อให้ทำลายวัดนี้ไป พวกเราก็ถกเหตุผลกับเขาไม่ออก! "
เจ้าอาวาส "รากฐานร้อยปีของเส้าหลิน จะให้..."
ทันใด ด้านนอกก็มีเสียงร้องระงม!
"เจ้ากล้า! "
"จางเย่! เจ้ากล้า! "
"หยุดมือ! "
"หยุดมือให้กับเรา! "
ปัง!
เสียงปริแตกดังตามมา!
"หา! "
"เจ้าอาวาส! "
"อาจารย์ปู่! "
"จางเย่มัน มันหักป้ายขวางของสำนักเราไปแล้ว! "
ป้ายขวางอายุนับร้อยปีของวัด บัดนี้ถูกทำลายเป็นสี่ห้าชิ้นแล้ว!
ทำไม?
เจ้าอาวาสโมโห!
ศิษย์วัดเส้าหลินโกรธา!
"แลกชีวิตกับมัน! "
"แลกชีวิตกับมัน! "
"จางเย่ข่มเหงคนเกินไปแล้ว! "
"ปล่อยไปไม่ได้! "
ป้ายขวางของวัดเส้าหลินสืบทอดกันมานับหลายร้อยปี นี่คือชื่อเสียง คือหน้าตา ป้ายขวางหักสะบั้น คือการหักหน้าของหลวงจีนทุกรูป!
ซื่ออู๋เปลี่ยนสีหน้าเล็กน้อยก่อนถอนหายใจ "คนที่เข้าร่วมงานชุมนุมเขาเทียนซาน ทุกคนห้ามลงจากเขาเป็นเวลาห้าปี! ในปีนี้ หอในของวัดเส้าหลินปิดประตู! ไม่รับศิษย์อีก! "
"เพราะอะไร? "
"ทำไมกัน! "
"อาจารย์อา! "
"อาจารย์ปู่! "
ขณะนั้นเอง เจ้าหอยุทธ์ผู้ซึ่งน้อยครั้งจะเอ่ยปากก็ว่า "เหราอ้ายหมิ่นสลบไสลไม่ได้สติ เฉินสี่บาดเจ็บสาหัส อย่างน้อยภายในครึ่งปีนี้ไม่อาจต่อยตี โจวเทียนเผิงกลายเป็นพิการ ยังมีชีวิตอยู่ได้อีกไม่นานนัก ปรมาจารย์อีกสองท่าน ท่านหนึ่งสาบสูญที่ต่างประเทศ อีกท่านอายุเก้าสิบ ไม่ถามไถ่เรื่องราวในยุทธภพแล้ว ยุทธภพในตอนนี้ ยังจะมีใครรับมือเขาได้? ไม่ปิดประตูสำนักจะทำอย่างไร? ต่อให้เราไม่ยอมอ่อนข้อให้ยังจะทำอย่างไร? อยากให้เขาเข่นฆ่ากลับมาอีกอย่างนั้นหรือ? คราวนี้อาจไม่ใช่แค่ป้ายขวางอายุหลายร้อยปี แต่เป็นวัดเส้าหลินทั้งวัด! "
ฟังคำนี้ ทุกคนได้แต่เงียบ!
……
หอหน้า
จางเย่ปัดฝุ่นออกจากมือ หมุนตัวหันหลังจากไปภายใต้สายตาโกรธแค้นของเหล่าหลวงจีน
จากไปด้วยความสงบ!
เหมือนไม่มีใครอยู่ที่นั่น!
"จางเย่! "
"เจ้า...! "
"เส้าหลินจะไม่ยอมอยู่ร่วมฟ้าเดียวกับเจ้า! "
"เสียงตะโกนดัง แต่ไม่มีใครกล้าหยุดเขา!
จางเย่ไม่เห็นใครในสายตา คิดมาก็มา คิดไปก็ไป ก่อนจากไปยังทิ้งคำพูดไว้ประโยคหนึ่ง "ไม่อยู่ร่วมฟ้าเดียวกับฉัน? เอาเถอะ ติดตามเวยป๋อฉันไว้ล่ะ ติดตามความเคลื่อนไหวของฉันดีๆ กับคนที่ไม่คิดอยู่ร่วมฟ้าเดียวกัน ฉันยินดีต้อนรับเต็มที่! "
ก่อนไปยังจะโฆษณา!
หลวงจีนของเส้าหลินทั้งหลายโมโหจนแทบระเบิดแล้ว!


[Go To Next Chapter]( ./43.md)