##บทที่ 1168 : เผยภาพกล้องวงจรปิด!
สภาพเหตุการณ์ปั่นป่วนเละเทะ!
ผู้ตัดสินทั้งห้านอนกองกับพื้นมีรอยฟกช้ำไปทั้งตัว ต่างร้องโอดโอย เจ็บจนลุกไม่ขึ้น ทั้งยังล้มจนมึน!
“อ๊า!”
“ฟัก!”
“ขาฉัน!”
“เฮล์ป! เฮล์ป!”
ผู้ตัดสินออสเตรเลียร้องโวยวายให้ช่วย
อย่างไรก็ตาม เมื่อพวกอาสาสมัครและเหล่านักกีฬาจีนเห็นว่าเป็นเขา ก็ชะงักเท้าที่กำลังจะก้าวเข้าไปช่วยพยุงโดยสัญชาตญาณ และคว้ามือถือขึ้นมาอัดคลิปพวกผู้ตัดสินเหล่านั้นด้วยอาการตะลึงปากอ้าตาค้างแทน!
“ผู้ตัดสินโดนอัดล่ะ!”
“เป็นพวกผู้ตัดสินยกน้ำหนักนั่นเอง!”
“รีบมาดูเร็วเข้า!”
“รีบถ่ายเร็ว!”
“เชี่ย ใครทำเนี่ย?”
รปภ. รีบวิ่งมาแล้ว!
และมีเจ้าหน้าที่คณะกรรมการจัดงานที่รีบรุดมาถึงที่เกิดเหตุเช่นกัน!
“เกิดเรื่องอะไรขึ้น?”
“ทำไมเป็นแบบนี้?”
“มันเกิดอะไรขึ้นกันแน่?”
“เร็ว ช่วยพยุงคนลุกขึ้นมาก่อน!”
“หน่วยพยาบาลล่ะ? มาดูหน่อยว่าเป็นอะไรไหม!”
“ยังอยู่ดีไม่มีอะไรหัก!”
มีคนเข้ามามุงมากขึ้นเรื่อยๆ พวกสื่อก็เข้ามาดูเช่นกัน!
ภาพนี้ทำให้คนที่ได้เห็นรู้สึกตกใจไม่อยากเชื่อ ที่นี่เป็นถึงสถานที่จัดโอลิมปิก เป็นที่ที่มีการรักษาความปลอดภัยเข้มงวด แต่ทำไมถึงเกิดเหตุการณ์นี้ขึ้นได้? ทำไมถึงเกิดเรื่องแบบนี้? ใครหนอช่างกล้า? ใครกันที่ขวัญเทียมฟ้าปานฉะนี้!
สื่อตกตะลึง!
กรรมการจัดโอลิมปิกอึ้ง!
นักกีฬาในประเทศก็ต้องทึ่ง!
บุกตีผู้ตัดสินคาสถานที่จัดงานโอลิมปิก? ไม่ว่าใครล้วนไม่เคยพบเคยเห็นเรื่องพรรค์นี้มาก่อน!
……
 
ที่บ้าน
พ่อกับแม่กำลังด่ากราดอยู่หน้าจอทีวี!
พ่อหงุดหงิด “ดีที่ไม่ได้ไปดูแข่งยกน้ำหนักตอนหัวค่ำ ไม่งั้นคงโมโหตาย!”
แม่ว่า “ไอ้พวกต่างชาติบัดซบนี่! ถิ่นเราแท้ๆ พวกมันยังบังอาจเบ่งอีกเหรอ? ใครให้ความกล้าพวกมันกัน? ใครให้สิทธิ์พวกมัน?”
บนอินเทอร์เน็ตเองก็ร่วมก่นด่า!
วงการบันเทิงยังคงต่อว่า!
วงการสื่อยังตำหนิ!
เหล่าชาวเน็ตยังสบถ!
“ไม่มีเหตุผลเอาซะเลย?”
“ไอ้พวกนี้สมควรตายจริงๆ!”
“พี่น้องทั้งหลาย ไปอัดพวกมันกันเถอะ!”
“มันต้องโดนซะบ้าง ทั้งห้าคนนั่นเลย!”
“แม่งเอ๊ย ใครจะบุกไปกับฉันมั่ง?”
“ไป! เตะก้นพวกมันแม่ง!”
“ถูก เรื่องนี้ยอมไม่ได้!”
“ฉันด้วย! ฉันก็จะไป! วันนี้โคตรโมโหเลย!”
“ไปอะไรกันเล่า นั้นมันเขตปฏิบัติงานโอลิมปิกเชียวนะ ใครจะเข้าไปได้เล่า?”
“งั้นเรื่องนี้ก็จบแล้วสิ?”
นับตั้งแต่หลังแข่งยกน้ำหนักจบจนถึงตอนนี้ ผู้คนด่าทอจนคอแหบแห้งหนึ่งชั่วโมงเต็ม แต่ในเวลานี้เองก็มีข่าวแพร่ออกมาอย่างกะทันหัน เป็นข่าวด่วนสายฟ้าแลบจริงๆ ไวจนทำเอาชาวเน็ตตั้งตัวไม่ทัน ทุกคนได้แต่อ้าปากค้าง!
‘ผู้ตัดสินห้านายดวงซวยถูกโจมตี!’
‘เกิดเหตุไม่คาดฝันในสถานที่จัดโอลิมปิก!’
‘เจ้าหน้าที่ตำรวจเข้าไปตรวจสอบ!’
‘กล้องวงจรปิดจับภาพเหตุการณ์ไว้ได้หรือไม่?’
‘เกิดอะไรขึ้นที่สนามกีฬานั้นกันแน่?’
ช่องกีฬา CCTV “โอ๊ะ ทางเราเพิ่งได้รับรายงานมานะคะว่า…”
ช่อง BTV “ที่สนามกีฬาโอลิมปิกเกิดเรื่องใหญ่ขึ้นอีกแล้วครับ เชิญชมภาพคลิปเหตุการณ์ได้เลย!”
คลิปวิดีโอถูกเปิดเผยแล้ว!
พวกผู้ตัดสินทั้งห้าที่เพิ่งจะ ‘วางมาดเดินกร่าง’ อยู่ในทีวีเมื่อสักครู่ปรากฏขึ้นบนคลิปในสภาพเอนจอนาถ บ้างเลือดกำเดาไหล บ้างหัวปูดโน สะบักสะบอมร้องโอดครวญอยู่บนพื้น!
บนเวยป๋อคึกคักขึ้นมาทันที!
เพียงพริบตาเดียว คลิปบนเวยป๋อก็ได้รับการกดไลก์จำนวนทะลุถึงสองแสนครั้ง!
ชาวเน็ตต่างยินดีปรีดา ราวกับฉลองปีใหม่ก็มิปาน!
“โว้ว!”
“ฮ่าๆๆๆ!”
“เชี่ยนี่แม่งโคตรเจ๋ง!”
“สมน้ำหน้า! สมน้ำหน้ามัน!”
“กรรมใดใครก่อ! ฟ้าละเว้นใครที่ไหน?”
“สะใจ! แม่เอ๊ยสะใจจริงๆ!”
“ไอ้หยาขำจะตายแล้ว! อย่างแจ่ม!”
“เชี่ย อัดผู้ตัดสินคาสถานที่จัดงานโอลิมปิกเนี่ยนะ? ผู้ชมธรรมดาเข้าไปไม่ได้มั้ง? นี่ใครลงมือกันน่ะ? นี่มันเกิดอะไรขึ้นกันแน่? ไม่รู้ล่ะขอกดไลก์ก่อนล่ะหมื่นหน ขอฉันดูให้สะใจอีกทีซิ!”
“อาสาสมัครเป็นคนทำหรือเปล่า?”
“ฮ่าๆ ฉันกำลังจะพูดเลย ทำได้ดีมาก!”
“ผีมือฮีโร่ท่านไหนกันนะ? ขอพวกเราคาราวะสักที!”
“แม่งโคตรได้ใจ!”
“นี่เป็นข่าวสะใจที่สุดแห่งปีสำหรับฉันเลย!”
เวยป๋อของเหยาเจี้ยนไฉกดไลก์คลิป “ฮ่าๆ!”
จางเสียกดไลก์!
ผู้จัดการของจางหย่วนฉีกดไลก์!
ฮั่วตงฟางกดไลก์!
สตาร์คิงคนหนึ่งกดไลก์!
สตาร์ควีนบางคนส่งอิโมจิ ‘วิ้ง’!
บัญชีทางการเวยป๋อของปักกิ่งไทม์กดแชร์!
กรมตำรวจนครบาลปักกิ่งก็กดไลก์กดแชร์ก่อนจะรีบลบโพสต์ตัวเองออก!
ประชาชนไม่ต้องระวังอะไร อยากพูดอะไรก็พูดไม่ยั้ง แต่เหล่าศิลปินดาราวงการบันเทิงและเจ้าหน้าที่หน่วยงานไม่สามารถออกความเห็นต่อเรื่องนี้ได้อย่างสะดวก เพราะพวกเขาเป็นบุคคลสาธารณะ พูดมากไปไม่ดี แต่พวกเขาก็ยังแอบแสดงความรู้สึกในแบบของตน!
พ่องุนงง “ผู้ตัดสินโดนอัดเหรอ?”
แม่ร้องเสียงดังชอบใจ “ทำได้ดี! ทำดีมาก!”
สาแก่ใจยิ่งนัก!
เรื่องนี้ช่างสาแก่ใจคนยิ่งนัก!
แม้ว่าจะมีผู้เชี่ยวชาญและคนจากสำนักสื่อหลายฝ่ายออกมาวิพากษ์วิจารณ์ว่าเป็นการกระทำที่ไม่สมควร แต่ประชาชนก็ไม่สน ทุกคนสนแต่ว่าเรื่องนี้ใครเป็นคนออกหน้าลงมือกันแน่ จะเป็นพวกอาสาสมัครที่ไปทำงานข้างในนั้น หรือสตาฟ? หรือจะเป็นพวกโค้ชหรือนักกีฬาทีมชาติจีนกันนะ?
สื่อต่างประเทศก็ให้ความสนใจอย่างสูง!
‘ตำรวจกำลังสืบหารอยเท้าผู้กระทำ!’
‘จากคำให้การของพยานทุกคนยืนยันว่าไม่มีการต่อสู้เกิดขึ้นในเวลานั้น!’
‘ผู้ตัดสินที่ได้รับบาดเจ็บเรียกร้องค่าเสียหายจากคณะกรรมการจัดงานโอลิมปิก!’
‘ถูกทำร้ายหรืออุบัติเหตุกันแน่?’
‘ความจริงจะถูกเปิดเผยในไม่ช้า!’
……
 
เวลาคล้อยหลังจากนั้นเล็กน้อย
ที่จางเย่สตูดิโอ
จางเย่ขับรถกลับมาอย่างลังเล พอผลักประตูเปิดดู ก็พบว่าพวกจางจั่ว ฮาฉีฉียังไม่เลิกงาน กำลังคุยกันจอแจอยู่ในสตูดิโด ซ้ำยังเปิดโทรทัศน์ไว้ด้วย
จางเย่ชะงัก “โห ทำโอทีกันเหรอ?”
ฮาฉีฉีรีบเอ่ยทัก “ไอ้หยาผู้กำกับจางทำไมเพิ่งกลับล่ะคะ?”
จางจั่วอารมณ์ดี “เมื่อกี้เพิ่งได้ดูข่าวดี ทุกคนเลยยินดีกันจนยังไม่อยากกลับน่ะครับ”
“แบบนี้ก็ไม่นับเป็นค่าโอทีใช่รึเปล่า?” จางเย่พูดอย่างคนขี้เหนียว
“ยังจะมาค่าโอทีอะไรอีกเล่า ผู้กำกับจางคุณนี่ขี้เหนียวไปแล้วนะคะ” เสี่ยวหวังร่าเริงมีความสุข “คุณได้ดูข่าวหรือยังคะ? เรื่องใหญ่เมื่อกี้เลย! พวกผู้ตัดสินนั่นเจ็บตัวกันแล้ว!”
จางเย่ยักไหล่ “ก็ต้องรู้แน่นอนอยู่แล้ว”
อู่อี้หัวเราะเสียงดัง “พวกเขากำลังสืบอยู่ว่าเป็นฝีมือลูกผู้ชายอกสามศอกท่านใดอยู่ล่ะ!”
“อย่างเจ๋งเลยนะคะ!” เสี่ยวหวังว่า “ฉันล่ะหวังจริงๆ ว่ากล้องวงจรปิดจะจับภาพอะไรไม่ได้ ไม่อย่างนั้นคนคนนั้นอาจจะเดือดร้อนได้ ถ้าเป็นนักกีฬาทีมชาติเราละก็อาจถูกตัดสิทธิ์แข่งขันได้เลย”
จางเย่ยิ้ม “วางใจเถอะ ไม่ใช่นักกีฬาหรอก”
ฮาฉีฉีพูดขึ้นทันที “ผู้กำกับจาง คุณรีบไปกดไลก์บนเวยป๋อสิคะ ตอนนี้พวกเรากำลังโปรโมตภาพลักษณ์อยู่ เรื่องอย่างนี้พลาดไม่ได้เชียว”
จางจั่วพยักหน้าเห็นด้วย “ใช่ๆๆๆ คุณรีบไปโพสต์อะไรในเวยป๋อสักคำ อย่างน้อยก็จะได้มีอัปเดตบ้าง”
จางเย่กลับโบกมือปฏิเสธ “ไม่จำเป็นหรอก”
“ทำไมล่ะคะ?” ฮาฉีฉีชะงัก
ทันใดนั้น ภาพถ่ายทอดสดช่อง CCTV ก็พลันเปลี่ยนไป ภาพรีวิวงานโอลิมปิกวันนี้เมื่อสักครู่ได้หายไปแล้ว เปลี่ยนตัดกลับมาที่ห้องส่ง ได้ยินเสียงผู้ดำเนินรายการกล่าว “ขออนุญาตแทรกรายการสักครู่นะคะ ทางเราเพิ่งได้รับรายงานความคืบหน้าจากเหตุการณ์ทำร้ายผู้ตัดสินจนได้รับบาดเจ็บเป็นคลิปวิดีโอในเหตุการณ์ค่ะ จะเป็นอย่างไรนั้นไปติดตามรับชมพร้อมๆ กันค่ะ”
คลิปฉายแล้ว!
ประชาชนทั้งประเทศต่างตื่นตัว!
“เป็นใครน่ะ?”
“รีบดูเร็วเข้า!”
ณ ขณะนี้ จำนวนผู้ชมที่เฝ้าอยู่หน้าจอนั้นไม่รู้มีเท่าไรต่อเท่าไร
ฮาฉีฉี จางจั่วและคนอื่นๆ ต่างก็เฝ้ารอชมภาพเช่นกัน
จากนั้น ภาพก็ปรากฏร่างของผู้ตัดสินทั้งห้าในช่วงเวลาที่ก่อนจะได้รับบาดเจ็บ พวกเขาเดินไปข้างหน้าอย่างรวดเร็วพลางพูดคุยหัวเราะ แต่วินาทีต่อมา ก็มีคนสำคัญก็ปรากฏขึ้นในกล้อง ทั้งสองฝ่ายเดินเข้าใกล้กันทุกขณะ ระยะห่างร่นเข้าทุกที และในจังหวะที่กำลังจะเดินสวนกันนั้นเอง ภาพการต่อสู้หรือลอบทำร้ายตามข่าวลือก็ปรากฏ ทว่ามันช่างต่างจากจินตนาการของทุกคนโดยสิ้นเชิง!
มันเกิดขึ้นเพียงเสี้ยววินาที!
ชายหนุ่มในกล้องวงจรปิดแหย่ขาข้างหนึ่งออกไป ขัดให้สะดุดลม!
วินาทีต่อมา ผู้ตัดสินทั้งห้าล้มระเนระนาดลงกับพื้น! ทำให้ประชาชนทั้งประเทศต้องตาลอยอ้าปากค้าง
ชายหนุ่มคนหนึ่งเดินเอามือล้วงกระเป๋า ปากดูเหมือนจะฮัมทำนองเพลงอะไรสักอย่างอยู่ด้วย กล้องวงจรปิดซูมภาพเข้าไป เผยให้เห็นใบหน้าของชายหนุ่มผู้หนึ่งที่พาให้คนทั้งประเทศมีปฏิกิริยาราวกับถูกเหยียบหาง!
ฮาฉีฉีหันขวับกลับมาอย่างสุดช็อก!
เสี่ยวหวังร้องเฮ้ย!
จางจั่วกับอู่อี้ก็ได้แต่จ้องจางเย่ที่ยืนอยู่ข้างหลังอย่างตกตะลึง!
เป็นผู้กำกับจาง!
คนในภาพดันเป็นผู้กำกับจางซะงั้น!
คนในจางเย่สตูดิโอสีหน้าราวกับจะเป็นลมตึง!
ฮาฉีฉีพยุงตัวเองไว้กับโต๊ะ “ผู้กำกับจาง เป็นคุณหรอกเหรอคะ!?”
จางจั่วแทบน้ำตาร่วง “ผู้กำกับจาง เราเพิ่งจะตกลงกันว่าจะโปรโมตภาพลักษณ์คุณเองนะครับ? เราเพิ่งพูดกันไปเมื่อเช้านี้เองนะครับ!”
จางเย่เองก็รู้สึกผิดเล็กน้อย “มัน...เผลอไป น่ะ”
ฮาฉีฉีโมโห “คุณรู้ทั้งรู้ชัดๆ!”
จางเย่ยิ้มแหะๆ “พวกคุณก็รู้นิสัยผมนี่นา ต่อไปจะไม่ทำแล้ว ไม่ทำอีกแล้วครับ”
คนในสตูดิโอมองหน้ากัน แล้วก็ได้แต่ครวญครางถอนหายใจ คราวนี้พวกเขาได้ทำโอทีแล้วจริงๆ รู้ดีว่าการเป็นทีมผู้จัดการให้จางเย่มันช่างไม่ง่ายดาย ทุกคนในจางเย่สตูดิโอได้แต่ยิ้มขื่น เตรียมตัวรับมือกับคลื่นลมคลั่งที่จะโถมซัดเข้ามาใส่!
 
 
 


[Go To Next Chapter]( ./269.md)