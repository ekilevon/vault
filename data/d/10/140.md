##บทที่ 1040 : ชนะ!
การแสดงจบลง
ทันใดนั้น ผู้ชมหลายคนพลันลุกขึ้นยืน
“โจ๊กเกอร์ ฉันรักคุณ!”
“ถึงคุณจะอัปลักษณ์แค่ไหนฉันก็รัก!”
เสียงปรบมือพลันดังท่วมฟ้าถมดิน!
เสียงกู่ตะโกนดังกลบดินทะลักฟ้า!
“เยี่ยมมากเลย!”
“เพลงนี้สุดยอดจริงๆ!”
“เพลงนี้โคตรเพราะเลย!”
“ฉันอัปลักษณ์ แต่ฉันนุ่มนวลอ่อนโยน?”
“ฉันอยากร้องเพลงนี้ให้ได้จัง ต้องร้องให้ได้!”
“โจ๊กเกอร์นี่ทำให้คนประหลาดใจได้ทุกครั้งเลย!”
“ใช่ ฉันนึกว่าสัปดาห์นี้โจ๊กเกอร์คงไม่ไหวแล้วแน่ๆ มีบทวิจารณ์ตั้งเยอะที่ผู้เชี่ยวชาญวิเคราะห์ว่าก่อนหน้านี้โจ๊กเกอร์ทำผลงานได้ดีเกินไป พอมาถึงตอนที่สี่ ผู้ชมจะไม่รู้สึกตื่นเต้นอะไรกับเขาอีกแล้ว เขาจะก้าวต่อไปได้ลำบากมาก เผลอๆ ยิ่งไปต่อกลับยิ่งถดถอย แต่พอวันนี้ได้ฟังเขาร้องเพลง บทวิจารณ์พวกนั้นมันไร้สาระสิ้นดี! โจ๊กเกอร์จะไม่ไหวได้ยังไง? นี่เหรอที่แม่งเรียกว่าไม่ไหว? นี่เหรอที่แม่งเรียกว่าถดถอย?”
“ทุกเพลงของเขาน่าฟังไม่น้อยไปกว่ากันเลย!”
“สิ่งที่ฉันนับถือโจ๊กเกอร์ที่สุดก็คือ ทุกเพลงของเขาล้วนเป็นการบอกเล่าเรื่องราว ซ้ำยังเป็นเรื่องราวของตัวเขาเองในตอนนี้อีก สุดๆ ไปเลย!”
“เซอร์ไพรส์จริงๆ!”
“เพลงพวกนี้มาได้ไงกันนะ?”
“ไม่รู้สิ เชี่ย ใครเป็นคนแต่งให้เขากันแน่เนี่ย?”
“ต่อให้เป็นนักแต่งเพลงชื่อดังอย่างหวังจุยซูที่มานั่งเป็นแขกรับเชิญ ก็คงไม่สามารถแต่งเพลงที่น่าตกใจขนาดนี้ออกมาได้หรอกมั้ง? หรือว่าจะเป็นหวังจุยซู จางเย่ รวมถึงนักแต่งเพลงชื่อดังคนอื่นๆ หลายสิบคนมาแต่งเพลงให้กันนะ? อย่างนั้นสถานะและตำแหน่งของเขาจะต้องสำคัญมากเลยสิ? ไม่มีทาง ถ้าเป็นอย่างนั้น ทำไมถึงไม่มีใครจำเขาได้เลยล่ะ?”
“โจ๊กเกอร์!”
“โจ๊กเกอร์!”
“โจ๊กเกอร์!”
เสียงเรียกดังต่อกันเป็นระลอก!
เพลงนี้เป็นเพลงเก่าของจ้าวฉวน นักร้องชื่อก้องในโลกของจางเย่ ‘ฉันอัปลักษณ์แต่ฉันนุ่มนวลอ่อนโยน’ ซึ่งสร้างความตกตะลึงแก่ทุกคน เพลงอมตะก็คือเพลงอมตะ นี่คือผลงานที่ผ่านช่วงเวลาตกผลึกและติดตลาดแล้วที่โลกของจางเย่ เมื่อนำมาสู่โลกแห่งนี้ ก็ย่อมทำให้คนตกตะลึงไปเช่นกัน!
พิธีกรเดินขึ้นมาบนเวที
ต่งซานซานยิ้มละไม “ขอเชิญหน้ากากนายพลบนเวทีค่ะ”
หน้ากากนายพลที่รออยู่ข้างล่างจึงเดินขึ้นมา พยักหน้าให้กับโจ๊กเกอร์เล็กน้อย
โจ๊กเกอร์เองก็พยักหน้าทักทายกลับไปเช่นกัน
ต่งซานซานหันไปทางกลุ่มคนเดา “แขกรับเชิญมีความคิดเห็นว่าอย่างไรบ้างคะ?”
เฉินกวงกล่าวตามตรง “เมื่อครู่นี้ผมตาแดงไปหมดเลย รายการเดอะแมสก์ซิงเกอร์ก็อัดเทปกันมาได้สามสี่ตอนแล้ว แต่นี่เป็นครั้งแรกที่ผมฟังเพลงบนเวทีแล้วตาแดง ไม่รู้จะพูดยังไงดี เพลงนี้โดนใจผมมาก วันนี้หน้ากากนายพลก็ร้องได้ดีมาก ดีเป็นพิเศษ ส่วนการถ่ายทอดเพลงของโจ๊กเกอร์นั้น ผมบอกได้คำเดียวว่า—สมบูรณ์แบบ!”
เอมี่พูดขึ้นบ้าง “เมื่อกี้นี้อาจารย์เฉินและอาจารย์เหยาได้คุยกับพวกเรา พวกเขาบอกว่าคนที่หน้าตาไม่ได้พิเศษอย่างพวกเขา แทบอยู่ในวงการบันเทิงไม่ได้เลย ถึงแม้ว่าสำหรับฉันแล้วอาจารย์เฉินกับอาจารย์เหยาก็นับว่าหล่อเหลา แต่พอฟังเพลงนี้ ฉันก็ซึ้งมากเลยค่ะ ไม่เอาแล้ว ไม่มีอะไรจะพูดแล้ว” เธอโบกมือแล้วกล่าว “รู้แต่ว่าชอบโจ๊กเกอร์มากเหลือเกิน ชอบจนไม่รู้จะหาคำไหนมาบรรยายแล้วค่ะ!”
จางเสียช่วยวิเคราะห์ “ทักษะการร้องของหน้ากากนายพลเยี่ยมมาก ในแง่เทคนิคนั้นก็ครอบคลุม ฟังออกว่าพื้นฐานลึกล้ำ น่าจะเป็นนักร้องอาชีพ ตำแหน่งในวงการดนตรีก็ไม่น่าจะกระจอก”
หน้ากากนายพลหัวเราะเบาๆ
จางเสียกล่าวอีก “ส่วนโจ๊กเกอร์ ตอนนี้ฉันไม่รู้เลยจริงๆ ว่าเขาเป็นใคร คนที่พอจะเข้าเค้าก็ไม่มีเลยสักคน พอมาฟังเพลงที่เขาร้องในวันนี้ ทักษะการร้องก็ไม่ค่อยเหมือนกับสองเพลงก่อนหน้าของเขาอีก ถึงจะมีจุดที่คนอื่นฟังแล้วอาจจะรู้สึกว่ามีตำหนิบ้าง เสียงสั่น? เสียงแตก? แต่ฉันรู้สึกว่าไม่ใช่เลย!”
หวังจุยซูกล่าว “ถูกต้อง”
จางเสียพูดต่อ “วิธีการร้องของโจ๊กเกอร์ในวันนี้ คือการใส่อารมณ์ลงไปในบทเพลงโดยตรง คือการถ่ายทอดความรู้สึกทั้งหมดเข้าไปในเพลง เพื่อบอกเล่าข้อความแก่คนฟังผ่านทางเสียงเพลง ครั้งก่อนฉันก็เคยพูดแล้วว่านี่คือระดับที่สูงมาก ไม่ใช่นักร้องทุกคนที่จะทำได้ และเพลงนี้ก็ยากมาก ไม่ใช่เพราะคีย์เสียงสูงหรือเทคนิค แต่เป็นในแง่ของการถ่ายทอดความรู้สึก ความประณีตในการเปลี่ยนและการสื่ออารมณ์นี้นับว่ายากเย็นมาก ฉันได้แต่ยอมรับว่า เพลงนี้ต่อให้เป็นฉันก็ยังร้องไม่ได้ การร้องเพลงนี้มีผลลัพธ์ออกมาได้เพียงสองทาง ถ้าไม่แย่มาก ก็ดีมาก โจ๊กเกอร์เป็นอย่างหลังอย่างไม่ต้องสงสัย! ต่อให้คู่ต่อกรร้ายกาจยอดเยี่ยมแค่ไหน เมื่อเจอกับเพลงนี้ของโจ๊กเกอร์ในวันนี้ ก็ไม่ระคายอะไรเลยสักนิด! เยี่ยมมาก! ยอดเยี่ยมมากจริงๆ!”
โจ๊กเกอร์ค้อมศีรษะเป็นเชิงขอบคุณ อยากจะพูดว่า ‘ยอกันเกินไปแล้ว’ แต่ก็นึกขึ้นมาได้ว่าคำนี้อาจจะติดสำเนียง และเป็นคำท้องถิ่นแถบเมืองหลวง เขาจึงไม่กล้าพูด กลัวว่าพูดแล้วคนจะจำได้
เหยาเจี้ยนไฉกล่าว “ถ้าผมโหวตได้ ผมก็จะโหวตให้โจ๊กเกอร์ ไม่มีอะไรจะพูดครับ!”
เหล่าแขกรับเชิญแสดงความคิดเห็นจบแล้ว
ต่งซานซานจึงกล่าวต่อ “เอาล่ะค่ะ ถ้าอย่างนั้นก็จะเริ่มการโหวต ณ บัดนี้”
การโหวตเริ่มขึ้น!
เหล่าผู้ชมต่างหยิบอุปกรณ์การโหวตขึ้นมา!
หน้ากากนายพลมองผู้ชม บรรดาแขกรับเชิญเองก็มองผู้ชม ความจริงที่พูดมาตั้งนานนั้นไม่มีประโยชน์ สุดท้ายก็ขึ้นอยู่กับผู้ชมทั้งหมด เช่นเดียวกับหน้ากากวันเวลาเมื่อสักครู่นี้ ความจริงแล้วแขกรับเชิญต่างคิดว่าทั้งหน้ากากวันเวลาและหน้ากากปวยเล้งก็มีทักษะการร้องที่สูสีกัน ไม่แตกต่างกันมาก แต่ผู้ชมไม่ได้มองแบบนี้ สุดท้ายคะแนนโหวตของหน้ากากวันเวลาก็บดขยี้หน้ากากปวยเล้งเสียยับ อำนาจสิทธิ์การโหวตและการตัดสิน ล้วนอยู่ในมือของผู้ชม!
แค่เมื่อการโหวตเพิ่งจะเริ่ม ก็เห็นข้อสรุปที่แน่ชัดแล้ว
หลายคนมองเห็นคะแนนโหวตบนหน้าจอแล้วต่างก็อุทาน!
หน้ากากโจ๊กเกอร์ 10 โหวต
หน้ากากนายพล 1 โหวต
จากนั้น
หน้ากากโจ๊กเกอร์ 45 โหวต
หน้ากากนายพล 9 โหวต
ทิ้งห่างเกินไปแล้ว!
แทบไม่ต้องสงสัยเลย!
ในที่สุด ผลโหวตก็ปรากฏออกมา!
คะแนนรวมหน้ากากโจ๊กเกอร์ : 377 โหวต!
หน้ากากนายพล : 123 โหวต!
ต่งซานซานประกาศ “ผู้ชนะในรอบนี้ได้แก่ หน้ากากโจ๊กเกอร์!”
โจ๊กเกอร์ค้อมตัวคำนับขอบคุณ
หน้ากากนายพลเองก็ปรบมือให้
เมื่อลงจากเวทีมา โจ๊กเกอร์ก็ถูกคนรุมล้อม
เสียวหลวี่หน้าตาตื่น “อาจารย์คุณสุดยอดไปเลยค่ะ!”
ต้าเฟยกล่าวอย่างจริงใจ “คุณร้องได้เยี่ยมมากครับ!”
หน้ากากวันเวลาไม่รู้ว่ากลับหลังเวทีไปตั้งแต่ตอนไหน ไม่เห็นแม้แต่เงา
หานฉีตื่นเต้นจนแทบจะคลั่ง “อาจารย์โจ๊กเกอร์! ทำไมคุณไม่ร้องเพลงนี้รอบหน้าละคะ ถ้ามีเพลงนี้ ต่อให้มีผู้ชมฮกเกี้ยนร้อยกว่าคนอยู่ในห้องอัด ก็ไม่แน่ว่าจะแพ้ให้กับหน้ากากวันเวลา!” เธอทั้งดีใจทั้งเสียดายแทนโจ๊กเกอร์!
เพลงนี้ดีเกินไปแล้ว!
แต่รอบต่อไปจะทำยังไง?
หน้ากากวันเวลา ‘ประกาศท้า’ เอาไว้แล้วนะ!
ต่อให้อาจารย์โจ๊กเกอร์ผ่านเข้ารอบนี้ได้ดีก็ตาม แต่ถ้ารอบต่อไปต้องเจอกับนักร้องเพลงฮกเกี้ยนอย่างหน้ากากวันเวลาละก็ ยังนับว่าชัยชนะไม่ยิ่งใหญ่ สำหรับหานฉีแล้ว ไพ่ตายสำคัญขนาดนี้ ยังไงก็ต้องเหลือเอาไว้ใช้ตอนสุดท้าย ไม่คิดเลยว่าอาจารย์โจ๊กเกอร์จะงัดออกมาตั้งแต่รอบแรก!
แต่จางเย่กลับยิ้ม ไม่ได้พูดอะไร
รอบต่อไป?
รอบต่อไปเขาก็มีเพลงของรอบต่อไปไง!


[Go To Next Chapter]( ./141.md)