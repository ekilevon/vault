##บทที่ 1171 : แถลงการณ์น่าตกใจของคณะกรรมการจัดโอลิมปิก!
 พอตกค่ำ
โลกภายนอกเต็มไปด้วยเสียงวิพากษ์วิจารณ์ขรม
"ผู้เชี่ยวชาญอะไรกันวะ!"
"ยังจะด่าอาจารย์จางอีก?"
"ตอนที่ถูกตัดสินให้เสียเหรียญทองไปทำไมไม่เห็นพวกแกโผล่หัวออกมาล่ะหา?"
"ใช่ มัวแต่ไปพล่ามอยู่ที่ไหน!"
"แต่ความจริงจางเย่ก็ไม่ควรไปขัดขาคนอื่นเขาล้มนี่นา"
"จางเย่ทำให้ภาพลักษณ์คนในชาติเสื่อมเสียนะ!"
"ไสหัวไปเลยนะ พวกต่างชาติด่าเขาก็ช่างเถอะ แต่นี่ขนาดคนของเราเองก็ยังด่าเขางั้นเหรอ?"
สงครามน้ำลายปะทุขึ้นแล้ว!
คนมากมายตีฝีปากกันอย่างดุเดือด!
ที่สตูดิโอของจางเย่ยังเปิดไฟสว่างโร่ ทุกคนล้วนทำงานล่วงเวลาเพื่อจัดการวิกฤตภาพลักษณ์ครั้งนี้อย่างเร่งด่วน บางคนใช้เวยป๋อทางการของสตูดิโอประกาศแถลงการณ์ บางคนก็ติดต่อกับสื่อพีอาร์ในประเทศที่รู้จักกันเพื่อเบี่ยงเบนความสนใจของสาธารณะ จุดประสงค์ก็คือต้องทำให้เรื่องนี้ส่งผลกระทบทางลบต่อจางเย่ให้น้อยที่สุด
ตอนนั้นเอง จางเย่ก็ได้รับโทรศัพท์สำคัญ คนที่โทรมาเป็นคณะกรรมการจัดโอลิมปิกกรุงปักกิ่ง นี่เป็นครั้งแรกหลังเกิดเรื่องที่หัวหน้าคณะกรรมการจัดโอลิมปิกติดต่อจางเย่มาเพื่อพูดคุยกับเขา ปลายสายคือฉีอี้ไห่ผู้เป็นรองประธานกรรมการ เสียงของฉีอี้ไห่ฟังดูเคร่งเครียดเล็กน้อย
ฉีอี้ไห่ "ศาสตราจารย์จาง"
จางเย่ตอบรับ "รองฯ ฉี"
ฉีอี้ไห่เอ่ย "คุณรู้ไหมว่าคุณก่อปัญหาใหญ่ขนาดไหนไว้?"
"ผมทราบครับ" จางเย่ตอบกลับอย่างสงบ
ฉีอี้ไห่สูดลมหายใจแล้วเอ่ยว่า "โทรศัพท์ของคณะกรรมการจัดโอลิมปิกถูกสื่อต่างชาติกับโทรศัพท์ร้องเรียนโทรเข้ามาจนสายไหม้แล้ว คณะกรรมการจัดโอลิมปิกสากลเองก็กำลังตั้งคำถามกับพวกเราอยู่"
จางเย่ตอบว่า "นี่เป็นการกระทำของผมแค่คนเดียว ไม่เกี่ยวอะไรกับพวกคุณ"
ฉีอี้ไห่เอ่ย "จะไม่เกี่ยวได้ยังไง? คุณคิดว่าสถานะของคุณเป็นเพียงผู้ชมหรือยังไง? คุณคิดว่าคุณเป็นตัวแทนแค่ตัวเองเหรอ? แต่คุณเป็นตัวหลักที่เราเชิญมาในพิธีเปิดเพื่อขึ้นไปแสดงการร้องเพลงบนเวที เพื่อเป็นตัวแทนภาพลักษณ์ของประเทศชาตินะ ทุกการกระทำของคุณเป็นตัวแทนภาพลักษณ์ของประเทศและงานโอลิมปิก! คุณนี่จริงๆ เลย ก่อนทำคุณได้คิดถึงผลที่ตามมาหรือเปล่า? คุณดูความคิดเห็นสาธารณะตอนนี้สิ สื่อต่างชาติพากันด่าคุณ ทั้งพวกผู้เชี่ยวชาญ นักวิชาการกับนักวิจารณ์ในประเทศล้วนแต่ตำหนิคุณ ต่อให้คุณจะไม่ใส่ใจแต่คุณได้คิดถึงชื่อเสียงของตัวเองสักนิดไหม? งานโอลิมปิกวันแรกก็ทุบตีกรรมการแล้ว? เป็นเรื่องที่ไม่เคยพบเคยเห็นมาก่อนเลย!"
น้ำเสียงของจางเย่เอื่อยเฉื่อยยิ่งนัก "พูดจบแล้วใช่ไหมครับ?"
ฉีอี้ไห่ตอบ "จบแล้ว!"
"งั้นก็ตาผมแล้วสินะ" เสียงของจางเย่เย็นชาลง "พวกคุณไม่เคยได้ยินเรื่องการทุบตีผู้ตัดสินมาก่อนงั้นสินะ? ผมเองก็ไม่เคยได้ยินเรื่องการลงโทษคนจีนตั้งแต่วันแรกของการแข่งโอลิมปิกที่ปักกิ่งเหมือนกัน!"
ฉีอี้ไห่สำลักแล้ว!
จางเย่พูดเสียงดังว่า "เสียเหรียญทองในมือไปไม่พอ ยังถูกตัดสินโดยกรรมการที่ใจคดพวกนั้นอีก แล้วก็เพราะกฎไม่อนุญาตให้ร้องเรียน ไม่อนุญาตให้เปลี่ยนแปลงผลการตัดสินพวกนี้อีก พวกคุณไม่ควรมาถามผมว่าผมคิดถึงผลที่ตามมาไหม แต่ควรไปถามผู้ตัดสินสองสามคนนั่นก่อนว่า ได้คิดถึงผลที่ตามมาหรือยัง!"
เสียงของจางเย่ทำให้คนทั้งสตูดิโอสะดุ้งเฮือก
ทุกคนมองจางเย่คุยกับคนจากคณะกรรมการจัดโอลิมปิกอย่างงงงัน
ฉีอี้ไห่ตอบ "เรื่องนี้พวกเราสามารถร่วมกับหน่วยงานที่เกี่ยวข้องแก้ปัญหาได้ แต่คุณไปตีคนได้ที่ไหนกัน คุณเล่นบทฮีโร่อยู่สินะ!"
"ผมไม่ได้เล่นบทฮีโร่ แล้วผมก็ไม่ใช่ฮีโร่อะไรนั่นด้วย" จางเย่ถือโทรศัพท์พูดอย่างเคร่งเครียด "ดูงานโอลิมปิกของคนอื่นเขาสิ แล้วดูงานโอลิมปิกของพวกเรา ผมไม่รู้ว่าปัญหามันมาจากตรงไหน ผมไม่รู้ว่าทำไมคนในประเทศเราถึงได้ไม่เป็นที่ชื่นชอบของต่างชาติขนาดนี้ ในประวัติศาสตร์ 'การตัดสินผิดพลาด' นี่มีทางแก้สักกี่ทางกัน? แล้วในตอนสุดท้ายจะมีสักกี่ครั้งที่พวกเขาสามารถมอบคำอธิบายให้พวกเรา? หารือ? ประท้วง? แม่งมีประโยชน์อะไร! เรื่องเมื่อก่อนผมควบคุมไม่ได้ แต่เรื่องที่เกิดอยู่ต่อหน้าต่อตาผม คุณจะให้ผมแกล้งทำเป็นไม่เห็นเหรอ? ผมทำไม่ได้หรอก!"
ฉีอี้ไห่กล่าวเสียงต่ำ "การกระทำของคุณครั้งนี้ทำให้ประชาชนเดือดไปทั่ว แล้วคุณจะจัดการยังไง? คุณดูสิว่าตอนนี้มีคนด่าคุณตั้งเท่าไร?"
ฮาฉีฉีมองมา
จางจั่วและคนอื่นๆ เองก็มองจางเย่เป็นตาเดียว
จางเย่กลับตอบทันทีว่า "ผมไม่สน ผมคิดมาตลอดว่าบางครั้งประเทศชาติก็ต้องการฮีโร่ เรื่องบางเรื่องก็ต้องมีคนลุกขึ้นมา ในเวลาที่ทุกคนต้องการ ในเวลาที่ไม่มีใครยอมลงมือทำ ผมสามารถกลายเป็นฮีโร่แบบที่พวกเขาคิดได้ ต่อให้ 'ฮีโร่' คนนี้จะไม่ได้เปิดเผยตัวเลยแม้แต่นิดเดียว ต่อให้ 'ฮีโร่' คนนี้จะถูกแช่งชักหักกระดูกไปตลอดชีวิต ไม่สำคัญเลย ผม...น้อมรับ!"
ฟังถึงตรงนี้ฉีอี้ไห่ก็พลันนิ่งเงียบ เขาค้นพบว่าตนปฏิเสธไม่ได้เลยแม้แต่ประโยคเดียว ทั้งยังรู้สึกนับถือขึ้นมาเล็กน้อย
คุณน้อมรับ?
เขารู้ว่าประโยคนี้ของจางเย่มีน้ำหนักมากที่สุด!
ฉีอี้ไห่ค้นพบว่าในเรื่องนี้พวกเขากลับกลายเป็นเหมือนตัวตลกตัวหนึ่ง!
ผลที่ตามมา?
ผลกระทบ?
ความรับผิดชอบ?
แรงกดดันจากสาธารณชน?
พวกเขาล้วนเอาแต่คิดด้วยความระมัดระวังมากมาย แต่เมื่อเผชิญหน้ากับประโยค ‘ผมน้อมรับ’ ของจางเย่ แม้แต่ฉีอี้ไห่เองก็พูดไม่ออก!
เมื่อวางสายโทรศัพท์ ฉีอี้ไห่ก็พลันหัวเราะออกมา
ยอมถูกด่าไปทั้งชีวิตเพื่อระบายความโกรธแทนผู้คน?
นี่ก็คือจางเย่งั้นรึ?
สิบปากว่าไม่เท่าตาเห็นจริงๆ!
……
 
วันต่อมา
โอลิมปิกวันที่สอง
จางเย่ตื่นแต่เช้าตรู่ หรือพูดให้ถูกก็คือยังไม่ได้นอนเลยมากกว่า เขาออกไปซื้อข้าวตั้งแต่เช้าเพื่อเอามาให้คนที่ยังทำงานล่วงเวลาอยู่
"มา กินข้าวกัน"
"ขอบคุณผู้กำกับจาง"
"ผู้กำกับจาง อรุณสวัสดิ์"
"พวกคุณกินไปก่อนเลย ผมจะเขียนอะไรสักหน่อย!"
บนใบหน้าของทุกคนปรากฏแววอ่อนล้า
จางเย่รู้สึกซาบซึ้งใจแล้วก็รู้สึกเสียใจด้วย เพราะความดื้อรั้นของตนทำให้เพิ่มปัญหาแก่คนรอบตัวอยู่บ่อยครั้ง ในบางครั้งจางเย่ก็คิดว่าแม้ตัวเขาจะทำอะไรอย่างใจกล้าบ้าบิ่น แต่พอคิดถึงเพื่อน ครอบครัวและเพื่อนร่วมงานข้างกายขึ้นมา เขาก็มักจะรู้สึกผิดอยู่บ้าง
บนอินเทอร์เน็ตยังคงด่าทออยู่!
สื่อต่างชาติยังคงประณามจางเย่!
มีเสียงตั้งคำถามทุกหนแห่ง ปลายหอกทั้งหมดล้วนพุ่งมาที่จางเย่!
ทว่าในเวลานี้เอง ก็เกิดเรื่องที่สื่อในประเทศและประชาชนไม่คาดคิดขึ้นมา ในเวลานี้พลันปรากฏข่าวหนึ่งที่สั่นสะเทือนทั่วโลก!
คณะกรรมการจัดการแข่งขันโอลิมปิกปักกิ่งประกาศแถลงการณ์
หนึ่ง จากการศึกษาข้อมูล ทางด้านของคณะกรรมการจัดโอลิมปิกปักกิ่งได้ยกเลิกกฎการห้ามร้องเรียนในการแข่งขันกีฬายกน้ำหนัก (เฉพาะในงานโอลิมปิกที่ปักกิ่งเท่านั้น)
สอง จากการประชุมอย่างเร่งด่วนของคณะกรรมการจัดการแข่งและสมาคมผู้ตัดสินนานาชาติที่เกี่ยวข้อง ตัดสินให้คูเปอร์กรรมการชาวออสเตรเลียถูกแบนจากการแข่งตลอดชีวิต กรรมการชาวเกาหลีใต้วันคูอีและกรรมการตัดสินการแข่งกีฬายกน้ำหนักอีกสี่ท่านได้รับโทษไม่ให้เข้าร่วมการแข่งสองปี!
สาม อนุญาตให้ตัวแทนประเทศจีนเข้าร่วมรายการยกน้ำหนักประเภท 62 กิโลกรัมได้ จากการร่วมมือกันหารือ กลับคำตัดสินให้หลี่เจียสี่ได้รับเหรียญทอง และผู้เข้าแข่งขันจากเกาหลีเหนือได้รับเหรียญเงิน!
แถลงการณ์สามข้อทำให้ทั้งโลกตกตะลึง!
คณะกรรมการจัดโอลิมปิกปักกิ่งยื่นมือเข้ามาแล้ว การกระทำนี้ทำให้ทุกคนได้แต่มองดูอย่างโง่งม!
ชาวเน็ตหัวหมุนแล้ว!
"อะไรนะ?"
"แม่ง!"
"แข็งแกร่งเกินไปแล้ว! มารดามันเหอะ นี่มันจะแข็งแกร่งเกินไปแล้ว!"
“สวรรค์! นี่ นี่คือเรื่องจริงเหรอ?"
"พวกเรามีด้านที่ทรงพลังแบบนี้ตั้งแต่เมื่อไหร่กัน!"
"เปลี่ยนกฎอยู่ฝ่ายเดียว?"
"ได้เหรียญทอง?"
"เหรียญทองของหลี่เจียสี่ได้คืนมาแล้ว?"
"อ๊าๆๆๆ!"
"นี่เรื่องจริงเหรอ?"
"แม่ง! กรรมการโอลิมปิกปักกิ่งสุดยอด!"
"นี่มันเรื่องอะไรกัน? ทำไมกรรมการโอลิมปิกของพวกเราถึงทำเรื่องแบบนี้ออกมาได้? ใครก็ได้บอกฉันทีว่านี่เรื่องจริงรึเปล่า? ฉันไม่ได้ฝันไปใช่ไหม?"
"บ้าเอ๊ย ฉันร้องไห้แล้ว!"
"ฉันด้วย ทำไมน้ำตาไม่หยุดไหลกันนะ?"
"คณะกรรมการฯ พวกคุณยอดมาก พวกคุณสุดยอดมากจริงๆ!"
"คนทั้งประเทศขอกดไลก์ให้พวกคุณ! ยอดเยี่ยมมาก!"
"ตื่นเต้นชะมัด ฉันไม่รู้ว่าจะพูดอะไรดีแล้ว!"
"ขอบคุณ! ขอบคุณ!"
"ขอบคุณจางเย่! ขอบคุณกรรมการฯ!"
"พวกคุณคือฮีโร่! พวกคุณทุกคนเลย!"
ตัวแทนนักกีฬายกน้ำหนักประเทศจีนงุนงงแล้ว!
หลี่เจียสี่น้ำตาไหลอาบใบหน้า จากนั้นก็อัปเวยป๋อขอบคุณประเทศบ้านเกิดทันที!
นักกีฬามากมายในประเทศกดไลค์!
โค้ชมากมายร้องตะโกนออกมาว่าเยี่ยม!
ประชาชนมากมายล้วนไม่อยากเชื่อสายตาตัวเอง!
……
 
ที่สตูดิโอของจางเย่
ฮาฉีฉีงงงวย "นี่ นี่มัน!"
จางจั่วร้องออกมา "นี่มันเรื่องอะไรกัน?"
จางเย่เองก็มองอย่างงุนงง เขาเองก็คิดไม่ถึงเช่นกัน
ตอนนี้พลันมีสายโทรศัพท์เข้า เป็นฉีอี้ไห่นั่นเอง!
จางเย่รีบรับสาย "ฮัลโหล รองประธานฉี!"
ฉีอี้ไห่ตอบยิ้มๆ "เห็นแถลงการณ์หรือยัง?"
"เห็นแล้ว นี่พวกคุณทำอะไรน่ะ?" จางเย่ตอบอย่างงุนงง
ฉีอี้ไห่พูด "อะไรคือพวกเราทำอะไร? เรื่องนี้เดิมทีก็เป็นคุณก่อขึ้นนั่นแหละ เมื่อวานหลังคุยกับคุณเสร็จผมก็คิดอยู่นานมาก จากนั้นเมื่อเบื้องบนเปิดประชุมผมก็ส่งต่อคำพูดของคุณไปให้พวกเขา คุณพูดเองว่าคุณ 'ยอมให้คนด่าไปตลอดชีวิต' ประโยคนี้ทำให้พวกเราพูดไม่ออกเลย ศาสตราจารย์จาง เรื่องที่คุณทำได้พวกเราเองก็ทำได้ คุณไม่กลัวถูกต่อว่า พวกเราคณะกรรมการจัดโอลิมปิกเองก็ไม่กลัว! การแข่งโอลิมปิกครั้งนี้เป็นพวกเราจัดขึ้น นี่เป็นการแข่งโอลิมปิกที่กรุงปักกิ่ง พวกเราจะปล่อยให้นักกีฬาของเราถูกคนอื่นรังแกอยู่ที่ประตูบ้านได้ยังไงกัน? คุณพูดถูกแล้ว แค่คำด่าไม่กี่คำไม่ใช่เหรอ? ก็แค่ถูกสื่อทั่วโลกตั้งคำถามสองสามประโยคไม่ใช่หรือไง? พวกเราเองก็ไม่กลัว! พวกเราเองก็ยอมรับเช่นกัน! ตอนที่ประชาชนต้องการเรา พวกเราเองก็เป็น 'ฮีโร่' ได้เหมือนกัน!"
จางเย่ยิ้มแล้ว "ขอบคุณครับ"
ฉีอี้ไห่ส่ายศีรษะ "ไม่ พวกเราต่างหากที่ควรขอบคุณคุณ ยังไงก็แล้วแต่ หม้อดำใบนี้คุณกับพวกเราล้วนต้องแบกไว้ชั่วชีวิตแล้ว หลังจากนี้ถ้าพูดถึงการแข่งโอลิมปิกที่ปักกิ่งขึ้นมา จะต้องมีสื่อต่างชาติจำนวนมากตัดสินว่านี่เป็นการแข่งโอลิมปิกที่มีนอกมีในที่สุดแน่นอน ทั้งทุบตีผู้ตัดสิน แก้ไขกฎอยู่ฝ่ายเดียว กลับคำตัดสินเปลี่ยนเหรียญทอง พวกเราคงถูกคนจดจำไปตลอดชาติ ถูกด่าไปชั่วชีวิตแน่ ทางที่ดีคุณก็เตรียมใจไว้เถอะ"
จางเย่กลับหัวเราะฮ่าๆ ออกมา "ต้องเป็นพวกคุณที่ต้องเตรียมใจถึงจะถูก เรื่องที่ผมทำมาตลอดหลายปีนี้ก็ต้องถูกคนด่าไปสามชาติอยู่แล้ว ผมยังต้องกลัวอะไรอีก?"
ฉีอี้ไห่เองก็หัวเราะ "ก็จริง แบกหนี้ไว้เยอะแล้วเลยไม่กดดันเลยสินะคุณน่ะ"
 


[Go To Next Chapter]( ./272.md)