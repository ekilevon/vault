##บทที่ 1041 : วันเวลา VS โจ๊กเกอร์!
ในเวยป๋อ
มีคนออกมาปล่อยข่าว
“โจ๊กเกอร์ชนะแล้ว!"
“ล้อเล่นรึเปล่าเนี่ย?”
“เรื่องจริงสิ ฉันแม่งอยู่ห้องอัดเนี่ย! ทีมรายการเก็บมือถือหมด แต่ลูกพี่พกมาสองเครื่องไว้รีพอร์ตนิยายในเว็บเถื่อน ตอนนี้กำลังปล่อยข่าวลงเน็ตอยู่ในห้องน้ำ!"
“กี่คะแนน?”
“สามร้อยกว่าต่อร้อยกว่า ทิ้งห่างมาก!"
“ฉันจะเป็นลม ร้องเพลงมาสี่ตอน โชว์ฝีมือขั้นสุดทั้งสี่ตอน โจ๊กเกอร์จะร้ายกาจไปได้ขนาดไหนเนี่ย?”
“นี่ นี่มันไม่มีเหตุมีผลชัดๆ!”
"ยิ่งกว่าร้ายกาจอีก! วันนี้โจ๊กเกอร์เทพไปเลย ไม่สปอยล์ต่อแล้ว พรุ่งนี้ดูทีวีก็รู้เอง! อ้อ วันเวลาเองรอบแรกก็ชนะปวยเล้งไปแบบขาดลอยเหมือนกัน! อีกอย่างมีเรื่องเกินคาดด้วย เชี่ย ฉันมองไปรอบๆ ตัว เป็นคนพูดภาษาตระกูลฮกเกี้ยนกันทั้งนั้น ฉันนี้งงตาแตก พอถามถึงรู้ว่า มีสปอนเซอร์ให้พนักงานที่เซี่ยเหมินกับฉาวซ่านมากัน รวมๆ แล้วตั้งร้อยสองร้อยคน! อีกอย่าง ตัวจริงของวันเวลาน่ะชัดเจนแล้ว เป็นนักร้องเพลงฮกเกี้ยนชื่อดังอย่างอาจารย์จ้าวฉี่เฉวียนแน่ๆ! รอบแรกร้องเพลงจีนกลางยังเจือสำเนียงฮกเกี้ยนอยู่เลย!"
"คนดูพูดฮกเกี้ยนเป็นกันหมดเรอะ?"
“เชี่ย ผายลมกันชัดๆ!”
“เกิดอะไรขึ้นเนี่ย?”
“แบบนี้วันเวลาต้องชนะแน่ๆ!”
“ช่องบีทีวีเป็นอะไรเนี่ย?"
“ว่าแต่นายรีพอร์ตเว็บลงนิยายเถื่อนเหมือนกันเหรอ บัดซบ ยังมีที่ไหนอีก!”
"จะไปรู้ได้ยังไงล่ะ ตอนนี้ตามเดอะแมสก์ซิงเกอร์ก่อน คราวนี้ผิดพลาดครั้งใหญ่แล้ว!"
เวยป๋อนี้โพสต์ได้ไม่นานก็ถูกลบไป ไม่ทราบเป็นเจ้าตัวลบเองหรือทาง BTV ร้องขอมา
……
ที่สถานี
ในห้องพัก
จางเย่มองหน้าจอในห้อง
ผู้เข้ารอบชิงแชมป์คนแรกเป็นวันเวลา คนที่สองนั้นเป็นโจ๊กเกอร์
เริ่มต้นการแข่งเพื่อชิงที่นั่งสุดท้าย
ดอกไม้ต้องฝนปะทะไม้ใกล้ฝั่ง
หลายตอนที่ผ่านมา ดอกไม้ต้องฝนกับไม้ใกล้ฝั่งเคยประมือกันแล้วหลายครั้ง ดูจากประสบการณ์ครั้งก่อนๆ ดอกไม้ต้องฝนมีอัตราส่วนชนะมากกว่าเก้าสิบเปอร์เซ็นต์ ถือว่าได้เปรียบอย่างยิ่ง เมื่อขึ้นเวทีวันนี้ ดอกไม้ต้องฝนก็ทำการแสดงได้ดี ใช้เสียงหลบเหมือนกับตอนที่หนึ่งตอนที่สอง จากต้นจนจบ เสียงหลบที่เธอใช้นั้นล่องลอยจนเหมือนไม่มีอยู่จริง แม้การแสดงในตอนที่สามจะไม่ได้เรียกว่าเทพอะไรขนาดนั้น แต่ก็นับว่าน่าสนใจไม่น้อย ทำได้ไม่เลว ถือเป็นการแสดงที่ได้มาตรฐานของเธอแล้ว
แขกรับเชิญมองแบบนี้
เหล่าผู้ชมก็คิดเช่นนี้
จางเย่เองก็เช่นกัน ดอกไม้ต้องฝนต้องชนะแน่
แต่ทว่าเมื่อไม้ใกล้ฝั่งยกไมค์ขึ้น หลายคนก็ต้องตะลึง!
เพลงช้า
ยังคงเป็นเพลงช้า
แต่ว่าไม้ใกล้ฝั่งวันนี้น่ากลัวนัก ไม่ว่าจะเป็นน้ำเสียงหรือทักษะการร้อง หรือแม้แต่การเลือกเพลง ต่างทำให้ทุกคนมองเห็นตัวเธอที่ไม่เหมือนเดิม เป็นการแสดงที่เหนือความคาดหมาย เข้าถึงอารมณ์เพลงได้อย่างยอดเยี่ยม!
นักร้องอาชีพก็เป็นเช่นนี้เอง ความแข็งแกร่งของทักษะนั้นคือเรื่องหนึ่ง การแสดงสดกลับเป็นอีกเรื่องหนึ่ง อย่างเช่นจางเย่เป็นนักร้องสายแสดงสด เขาอาจร้องเพลงได้ธรรมดาๆ แต่เมื่อขึ้นเวที กลับทำการแสดงออกมาได้อย่างโดดเด่น ไม้ใกล้ฝั่งในวันนี้เอง ไม่ต้องสงสัยว่าเป็นแบบนั้นเช่นกัน เพลงคลาสสิกอย่าง ‘ตะวันรอนทิศประจิม’ นั้นร้องได้อย่างยอดเยี่ยม หลังถูกกดเอาไว้ไม่อาจฮึกเหิมสามตอน ในรายการตอนที่สี่นี้ ไม้ใกล้ฝั่งก็ระเบิดพลังออกมาแล้ว!
จางเย่ฟังแล้วยังต้องยอมรับนับถือ!
ดอกไม้ต้องฝนที่ข้างเวทียังต้องปรบมือให้ไม้ใกล้ฝั่ง!
ผลออกมาแล้ว!
ดอกไม้ต้องฝน 218 คะแนน!
ไม้ใกล้ฝั่ง 281 คะแนน!
ไม้ใกล้ฝั่งเอาชนะดอกไม้ต้องฝน ได้ที่นั่งเข้ารอบชิงแชมป์!
เรื่องนี้ทุกคนคาดไม่ถึง แต่เมื่อฟังการร้องเพลงในครั้งนี้แล้ว ก็ถือว่ามีเหตุผล มีคนวิเคราะห์ว่าต่อให้โจ๊กเกอร์มาเผชิญหน้ากับไม้ใกล้ฝั่งในรอบแรก ทั้งสองเพลงก็ยังสูสี ยากจะบอกได้จริงๆ ว่าใครแพ้ใครชนะ ไม่เพียงแต่โจ๊กเกอร์กับดอกไม้ต้องฝนที่ร้องเพลงได้ดี บนเวทีนี้ คนที่ขึ้นมาได้จะระเบิดพลังออกมาวันไหนก็ไม่แปลกใจ ความจริงไม่มีใครด้อยกว่าใครมากนัก!
อีกทั้งประเด็นสำคัญที่หลายคนการวิเคราะห์ก่อนการแข่งขันเป็นเช่นเดียวกัน ความนิยมในตัวดอกไม้ต้องฝนนั้นสูงมาก ตั้งแต่ตอนแรก มีหัวข้อพูดคุยเรื่องเธอไม่ขาดสาย แต่หลังตอนที่สาม ผู้ชมเองเริ่มคุ้นชินกับทักษะ การร้อง การเลือกเพลง ทำให้ลดความคาดหวังลง กลับเป็นไม้ใกล้ฝั่งที่ก่อนนี้ไม่เคยโดดเด่นกลับได้โอกาสฉายฝีมือ ทำให้เหล่าผู้ชมต้องประหลาดใจ!
พอนึกถึงตรงนี้ หลายคนก็ยิ่งไม่เห็นว่าโจ๊กเกอร์จะมีโอกาสชนะ แม้แต่ดอกไม้ต้องฝนก็เช่นกัน โจ๊กเกอร์ได้รับความนิยมตั้งแต่เริ่มแรก เขากำลังตกอยู่ในสถานการณ์เดียวกับดอกไม้ต้องฝน อีกทั้งในวันนี้ ทั้งห้องอัดนี้ถือเป็นเวทีของวันเวลา!
จบรอบแรกแล้ว
มีช่วงเวลาพักสิบห้านาที
เดิมทีการแข่งขันรอบต่อไปควรเป็นการแข่งของรอบคัดออก อย่างไรวันนี้เกรงว่าต้องมีคนถูกคัดออกอีกสองคน แต่ทว่าเหล่านักร้องทั้งหลายกลับได้รับการแจ้งอย่างรวดเร็ว
หานฉีผลักประตูเข้ามา "อาจารย์คะ"
จางเย่หันมอง "อะไรหรือ?"
"คุณรีบเตรียมตัวให้พร้อมนะคะ" หานฉีว่า "อีกเดี๋ยวถึงคิวคุณแล้ว"
จางเย่ "ตอนนี้?"
หานฉีพยักหน้า "อาจารย์ดอกไม้ต้องฝนรู้สึกไม่ค่อยสบายท้อง ทีมงานเลยอยากจะบันทึกรายการช่วงชิงแชมป์ก่อน เพราะงั้นอีกเดี๋ยวคุณต้องขึ้นเวทีอีก"
จางเย่พยักหน้า "ได้"
เขาเตรียมตัวอยู่นานแล้ว จะเป็นเวลาไหนก็ไม่มีความหมาย
หานฉีเชียร์เขา "อาจารย์สู้ๆ นะคะ!" แต่ความจริงในใจกลับหดหู่ยิ่ง ไม่มีความมั่นใจเลยแม้แต่น้อย หากเป็นสถานการณ์ทั่วไป เธอไม่เชื่อว่าโจ๊กเกอร์ในวันนี้จะแพ้ได้ แต่ปัญหาคือสถานการณ์ตอนนี้ไม่ปกติ คนในห้องอัดเกินครึ่งเป็นคนพูดฮกเกี้ยนที่มาเพื่อนักร้องฮกเกี้ยนคนนี้ ในสภาพเช่นนี้ โจ๊กเกอร์จะชนะวันเวลาได้อย่างไร? ไม่ว่าจะร้องเพลงจีนกลางได้ดีแค่ไหน ทางผู้ชมก็ไม่ซื้อแน่นอน!
……
ในห้องอัด
บรรดาแขกรับเชิญก็ได้รับการแจ้งให้ทราบเช่นกัน
ต่งซานซานขึ้นเวที บอกกับเหล่าผู้ชม "มีการปรับเปลี่ยนเล็กน้อยนะคะ อีกสักครู่จะเป็นการอัดรายการรอบชิงแชมป์ก่อนนะคะ"
พอประโยคดังขึ้น บรรยากาศก็เปลี่ยนไปทันที!
"ชิงแชมป์ประจำสัปดาห์รอบนี้ก่อนเหรอ?"
"วันเวลาต้องขึ้นเวทีแล้ว?"
"เยี่ยม!"
"รออยู่นานแล้ว!"
"วันเวลาจะเผชิญหน้ากับโจ๊กเกอร์?"
"รอเลยล่ะ!"
"รออะไร"
"ทำไมกัน?"
"พวกนายดูทางนั้นก็รู้แล้ว รอบนี้น่ะไม่มีทางพลิกโผได้หรอก!"
หลายคนหันไปมองด้านข้าง
สองข้างมีคนใส่เสื้อผ้าคล้ายๆ กัน ตะโกนร้องในภาษาฮกเกี้ยน บ้างส่งเสียงเชียร์ บ้างร้องเรียกชื่อวันเวลา เมื่อคนได้ยินว่าวันเวลากับโจ๊กเกอร์จะขึ้นเวที บรรยากาศก็ยิ่งร้อนระอุ หลายคนที่มาในวันนี้ ความจริงก็ต้องการชมการประชันกันของวันเวลากับโจ๊กเกอร์นั่นเอง คนทั่วประเทศทุกคนต่างรอชมฉากนี้อยู่!
เริ่มอัดรายการแล้ว
การชิงตำแหน่งแชมป์ประจำสัปดาห์เริ่มต้นขึ้น!
เสียงของพิธีกรประกาศ "ขอเชิญ - หน้ากากวันเวลา"
เสียงปรบมือดังกึกก้อง!
"วันเวลา!"
"สู้ๆ!"
"อาจารย์จ้าวสู้ๆ!"
"ร้องเพลงฮกเกี้ยนได้ไหม?"
"อย่าร้องจีนกลางนะ!"
"วันเวลา ฉันรักคุณ!"
วันเวลายิ้มน้อยๆ ขณะขึ้นเวที เมื่อเห็นสีหน้าของเหล่าผู้ชม ได้ยินเสียงร้องในห้องอัด เขาอารมณ์ดียิ่ง ความเชื่อมั่นเต็มเปี่ยม แม้จะไม่ใช่สถานการณ์ที่วัดความมั่นใจ บนเวทีวันนี้ กลับเป็นเหมือนพื้นที่ของเขาเพียงคนเดียว วันเวลาไม่คิดว่าเขาจะแพ้ ไม่มีเหตุผลที่จะแพ้ ทั้งไม่สามารถแพ้ได้ วันนี้เขาเป็นนักร้องคนเดียวจากฮกเกี้ยน ข้อได้เปรียบของเขานั้นมากกว่าคนอื่นๆ ขอเพียงแต่ร้องเพลงให้ดีเท่านั้น ตำแหน่งแชมป์ก็เป็นของเขาแน่นอนแล้ว!
ตอนแรก ทักษะการร้องเพลงของโจ๊กเกอร์ทำให้เขาต้องตระหนก
จากนั้น ทักษะของไม้ใกล้ฝั่งยิ่งทำให้เขาตะลึง
ถ้าร้องเพลงภาษาจีนกลาง แม้แต่ตัววันเวลาเองยังไม่คิดว่าจะชนะสองคนนี้ได้ วันนี้ทั้งสองล้วนทำผลงานได้ดีเยี่ยม แต่ถ้าให้ร้องเพลงฮกเกี้ยน อย่างนั้นก็ต่างกันแล้ว ถึงจะมีคนฟังที่พูดฮกเกี้ยนได้ไม่มากนัก แต่วันเวลาก็ยังมีกำลังใจดี เขาร้องเพลงจีนกลางในรอบแรกได้ดี แต่นั่นไม่ใช่ความสามารถที่แท้จริงของเขา เขาเป็นนักร้องฮกเกี้ยน เพลงที่เขาร้องได้ดีที่สุดก็คือเพลงฮกเกี้ยน ทั้งสองภาษานี้ ความแข็งแกร่งของเขาต่างกันกลายเป็นคนละคนโดยสิ้นเชิง!


[Go To Next Chapter]( ./142.md)