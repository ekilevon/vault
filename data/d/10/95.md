##บทที่ 995 : โจ๊กเกอร์เปลี่ยนเพลงกลางศึก!
ในห้องพัก
หานฉีพูด "พวกเราเข้ารอบแล้ว"
จางเย่พยักหน้า
หานฉี "เพลงต่อไปจะเป็นยังไง ช่วงที่สองเราขึ้นเวทีก็พอ อาจารย์ ไม่งั้นเพลงที่สองไม่ต้องร้องแล้วดีไหมคะ ร่างกายคุณมัน..."
จางเย่ยิ้มให้เธอ
หานฉีรีบพูด "อีกเดี๋ยวจะเป็นการแข่งรอบสองแล้ว ตามลำดับการออกอากาศ จะเริ่มต้นด้วยการแข่งขันระหว่างผู้แพ้ทั้งสาม แต่ลำดับการอัดรายการวันนี้สลับกันนิดหน่อย เพราะฉะนั้นรอบแรกจะเป็นการแข่งเพื่อชิงตำแหน่งแชมป์ประจำรอบแรกนะคะ คุณเป็นคนสุดท้ายของรอบแรก ถ้าไม่ไหวก็ไม่เป็นไร ฉันจะคุยกับทางทีมงานให้ ตอนนี้ต่อให้คุณยอมสละสิทธิ์ก็ไม่ถูกตัดตกรอบค่ะ"
จางเย่ไม่พูดอะไร
หานฉีเงี่ยหูฟัง "อ๊ะ เริ่มแล้ว!"
ร่างของดอกไม้ต้องฝนปรากฏขึ้นบนจอทีวี ต่งซานซานมอบเวทีให้เธอแล้ว พอดอกไม้ต้องฝนปรากฏตัว เหล่าผู้ชมก็ตื่นเต้นขึ้นมาในทันที เพราะการแสดงรอบก่อนของเธอสร้างความประทับใจได้อย่างลึกล้ำ คนดูชอบกันมาก ดังนั้นแค่เธอปรากฏตัวบนเวทีผู้คนก็ส่งเสียงฮือฮา!
หานฉีถอนใจกล่าว “ปัญหาไม่ได้อยู่ที่ทักษะของคุณ เพราะงั้นพอคุณหาย เราต้องสู้กับพวกเขาใหม่แน่ๆ” เธอหยุดไปครู่ “งั้น งั้นพักอีกนิดนะคะ ฉันออกไปก่อน”
จางเย่ส่งเสียงเป็นเชิงรับรู้
ประตูปิดลง
ในห้องไม่มีใครแล้ว
จางเย่พยุงร่างของตนเองนั่งดูทีวี
"ตั้งแต่เมื่อไหร่ ที่เริ่มใส่หน้ากาก?"
"ตั้งแต่เมื่อไหร่ ที่ลืมพูดความจริง?"
"ตั้งแต่เมื่อไหร่ ที่ลืมไปว่าจะรักได้อย่างไร?"
"ตั้งแต่เมื่อไหร่ ที่ลืมไปว่าจะยอมรับผิดได้อย่างไร?"
ดอกไม้ต้องฝนใช้เสียงหลบร้องเพลงร็อก ช่วงเสียงหลบของเธอนับว่าเหนือธรรมดา ทักษะก็นับว่าสูง ต่างจากเสียงของจางเย่ที่แตกพร่า แต่เสียงของเธอนั้นเสียงใสกระจ่าง ทั้งยังสามารถใช้เทคนิคหลบเสียงได้ทันทีที่ต้องการ!
เหล่าผู้ชมไม่เคยได้ยินใครนี้ร้องเพลงแบบนี้มาก่อน ช่างแปลกใหม่นัก!
ปรบมือ!
โห่ร้อง!
ทั้งห้องอัดคึกคักขึ้นมาแล้ว!
ต่อจากนั้น เป็นหน้ากากทานตะวันใต้ดวงดาวขึ้นเวทีต่อ
“BOM!”
“BOM!”
“BOM!”
เป็นเพลงเร็วภาษาอังกฤษ!
เสียงสูงทรงพลังมาก! ทั้งยังดุดันอย่างมาก!
เขาอ้าปากก็เป็นเสียงคีย์สูง เป็นไปด้วยพลังที่ปะทุออกมา!
จางเย่มองผ่านหน้าจอทีวี เห็นเหล่าผู้ชมที่ตื่นเต้นจนถึงกับต้องลุกขึ้นยืน ได้ยินเสียงกรีดร้องดังมาถึงห้องพัก!
จางเย่ละสายตา ปิดทีวีลง
ขณะยืนบนเวทีหลังร้องเพลงจบ จางเย่ไม่พูดอะไรเลยขณะที่แขกรับเชิญกำลังออกความเห็นเรื่องที่เสียงของเขามีปัญหา และจนถึงบัดนี้ เขาก็ยังไม่พูดอะไร
หลังดื่มน้ำยาไปอีกขวด เขาจึงมีแรงเปิดแหวนเกม
รัศมีแห่งโชค (อัปเกรด) ที่ไม่ค่อยได้ใช้ ถูกเปิดใช้งาน
ค่าชื่อเสียงเริ่มลดลง
—100000！
—100000！
เขาเปิดลอตเตอรี่ระดับแรก
หมุนครั้งแรก จากนั้นเขาก็เพิ่มเดิมพันอีกห้าร้อยครั้ง
เข็มเริ่มหมุน
ปลายเข็มกระดิก
หนึ่งรอบ
สามรอบ
ห้ารอบ
จางเย่มองบนหน้าปัดอย่างสงบ เห็นว่าเข็มตกที่ช่องหนังสือทักษะ เขาเปิดกล่องสีทองออก ไอเท็มภายในก็ปรากฏ
‘หนังสือทักษะเปียโน’ *501 : เพิ่มทักษะเปียโน
ไม่ไหวสินะ
จางเย่ยิ้มเยาะตนเอง
ยังไงการเสี่ยงลอตเตอรี่ก็ให้ผลไม่แน่นอน รัศมีแห่งโชคไม่ได้ทำให้เขาได้ผลอย่างที่ต้องการทุกครั้งไป เป็นเพียงเครื่องมือเพิ่มค่าโชคลาภ จางเย่อยากได้ยารักษาอาการหวัดหรือของรักษาอาการบาดเจ็บ แต่ตัวเขาเองก็ไม่แน่ใจว่าในระบบมีของแบบนี้หรือไม่ เขาจึงไม่หวังว่าจะบังเอิญได้สิ่งที่ต้องการ เพียงแต่ต้องการลองดูว่าจะเป็นไปได้หรือไม่
แบบนี้ก็ดี
แบบนี้ก็ดีแล้ว
จางเย่กินหนังสือทักษะเข้าไปทีละเล่ม
ทันใดนั้น ประตูก็เปิดออก
หานฉีและทีมงานคนหนึ่งเดินเข้ามา "อาจารย์โจ๊กเกอร์คะ ถึงตาคุณแล้ว ไหวไหมคะ? ถ้าไม่ไหว รอบนี้จะ..."
จางเย่ลุกขึ้น "ผมไม่เป็นไร ไปกันเถอะ"
หานฉีรีบพูด "ฉันช่วยไหมคะ"
"ไม่ต้อง" จางเย่ส่ายหน้า
ระหว่างเดินไป เขาเปิดช่องเก็บของของแหวนเกมอีกครั้ง ครั้งนี้เขาหยิบน้ำยาเพิ่มความอึดออกมาห้าขวด ดื่มทีเดียวรวด!
เยี่ยม!
ยังไหว!
จางเย่ยิ้ม รู้สึกมีใจสู้ขึ้นมาในทันใด
ระหว่างทาง เขาพบกับทีมงานหลายคน
หูเฟยกำลังตระหนกและตื่นเต้นกับอารมณ์เพลงของหน้ากากดอกไม้ต้องฝนและหน้ากากทานตะวัน เมื่อเขาเห็นโจ๊กเกอร์ ก็หันมาถามอย่างห่วงกังวล "ไหวไหมครับ?"
หานฉีตอบแทนเขา "อาจารย์ยังไหวค่ะ"
หูเฟยพยักหน้า "ทุ่มเต็มที่ก็พอครับ"
โหวเกอ "คุณยอดเยี่ยมมากเลยครับ"
ต้าเฟยก็ว่า "ไม่ต้องฝืนนะครับ ตอนนี้แพ้หรือชนะก็ไม่เป็นไร"
ความจริงแล้ว ไม่ใช่ว่าชัยชนะไม่สำคัญ แต่อย่างไรก็ไม่ได้สำคัญมากมายขนาดนั้น
หานฉีได้ฟังนักร้องอีกสองคนแสดงพร้อมหูเฟยโหวเกอและคนอื่นๆ ดูจากท่าทางและอารมณ์ของผู้ชม แชมป์ประจำรอบนี้เห็นทีจะเป็นหนึ่งในนั้นแน่ อาจเป็นดอกไม้ต้องฝนหรือทานตะวัน แต่ว่าไม่มีทางเป็นโจ๊กเกอร์แน่นอน ดูจากร่างกาย เสียง หรือคำติชมจากผู้ชมและแขกรับเชิญ ไม่มีทางยอมให้นักร้องที่สภาพเสียงอย่างนั้นครองบัลลังก์แชมป์รอบแรกแน่ อย่างตอนในรอบก่อนขณะแข่งขันกับหน้ากากจามรี แม้การแสดงของโจ๊กเกอร์จะทำให้ผู้ชมและแขกรับเชิญหลายคนหวั่นไหว เขาก็เฉือนชนะได้แค่ฉิวเฉียดเท่านั้น เกือบจะตกรอบไปแล้ว
หูเฟยแจ้ง "เตรียมตัว เหลืออีกหนึ่งนาที"
ผู้กำกับดนตรีไป๋หย่วนเฟยก็มาถึงแล้ว เขาบอกกับจางเย่ "ร่างกายไม่ไหวก็อย่าฝืนร้องเสียงสูง ลดคีย์ลงหน่อย ขอแค่ร้องจบก็พอ"
จางเย่ยิ้ม
ทุ่มเต็มที่?
ไม่ต้องฝืน?
ร้องจบก็พอ?
จางเย่พลันเอ่ยด้วยเสียงแหบพร่า ใช้คำพูดที่ทำให้ทีมรายการต้องตระหนก "ขอโทษนะครับ ผมขอเปลี่ยนเพลง"
ทุกคนตะลึง!
ไป๋หย่วนเฟยตะลึง "อะไรนะ?"
โหวเกอแทบเป็นลม "เปลี่ยนเพลงเหรอ?"
หูเฟยก็ตระหนก "เปลี่ยนเพลงตอนนี้ทำไมกัน? อีกเดี๋ยวก็ขึ้นเวทีแล้วนะ!"
"อาจารย์!" หานฉีงุนงง!
ไม่มีใครรู้ว่าโจ๊กเกอร์คิดอะไร!
ไป๋หย่วนเฟยกล่าว "ไม่ทันแล้ว! ไม่ได้เรียบเรียง วงไม่ได้ซ้อม ใครจะเล่นบนเวทีกับคุณ? ไม่ได้ลองร้องสักครั้ง! คุณกล้าเกินไปแล้ว!"
ขณะนั้นเอง คนของวงวงล้อมหัศจรรย์ก็เดินเข้ามา
มือกีตาร์ "เปลี่ยนเพลง?"
มือกลอง "ไม่ต้องขนาดนั้นมั้ง?"
หมดหวังกับตำแหน่งแชมป์หน้ากากนักร้องแน่นอนแล้ว แล้วทำไมยังต้องทำขนาดนั้นอีก?
ร่างกายเป็นแบบนี้ เสียงเป็นแบบนี้ คุณยังจะเสี่ยงขนาดนี้ทำไม?
จางเย่กลับบอกตรงๆ "มีเปียโนไหม?"
ไป๋หย่วนเฟยชะงัก "มี"
จางเย่พยักหน้า "พอแล้ว"
หมายความว่าไง?
คุณเล่นเปียโนได้ด้วย?!


[Go To Next Chapter]( ./96.md)