##บทที่ 1076 ‘เวอร์ไป’ ชีวิตนี้!
เงียบกริบ!
ทั้งเวทีไร้สุ้มเสียง!
ตรงหน้าจอโทรทัศน์ก็อึ้งงัน!
กุหลาบป่าเห็นทุกคนมองมาที่ตน ก็ยิ้มละไมพลางก้มเก็บหน้ากากขึ้นมา “อุ๊ย ทำหน้ากากหล่น ขอโทษค่ะ คิกๆ”
เป็นจางหย่วนฉี!
ทั้งเวทีตกตะลึง!
หรือจะกล่าวว่า คนทั้งห้องส่งล้วนช็อกไปแล้ว!
จางเสียสะดุ้งเฮือก “หย่วนฉี?”
เสี่ยวตงเบิกตาถลน “เจ๊จาง?”
“พี่สาวจาง! เป็นคุณหรือนี่!” เอมี่กับหลี่เสี่ยวเสียนแทบไม่อยากเชื่อ!
ฟ่านเหวินลี่พูดไม่ออก “ฉันก็ว่าใครกันนะทำไมร้องดีขนาดนี้!”
เจี่ยงฮั่นเวยตกใจ “คุณมาได้ยังไงน่ะ?”
ส่วนวันเวลาเหงื่อผุดซึม รู้สึกชาไปทั้งหน้า เมื่อครู่นี้เขาเพิ่งจะพยายามกอดกุหลาบป่า แต่เมื่ออีกฝ่ายบอกปัดเขาก็โมโหมาก แต่ตอนนี้เขากลับโมโหไม่ออกแล้ว ด้วยสถานะของจางหย่วนฉี อย่าว่าแต่บอกปัดเลย ต่อให้กล่าวตำหนิเขา วันเวลาก็ได้แต่ต้องรับฟังอย่างเจียมตน!
ทำไมถึงเป็นเธอ
ทำไมถึงเป็นจางหย่วนฉี
โจ๊กเกอร์ไปเชิญเธอมาได้อย่างไร!
โจ๊กเกอร์ไปเชิญสตาร์ควีนมาได้อย่างไร!
พริบตาต่อมา ทั้งห้องส่งก็ระเบิดเสียงกระหึ่ม!
หลายคนเพิ่งตั้งสติได้!
“เชี่ย!”
“บ้าไปแล้ว!”
“เป็นเจ๊จาง!”
“เธอเป็นคนร้องเพลง ‘รักชั่วชีวิต’ งั้นเหรอ?”
“แม่งเอ๊ย!”
“นี่มันบ้าไปแล้วชัดๆ!”
“เจ๊จางจะมาออกรายการประกวดได้ยังไง? ไม่มีทาง!”
“โจ๊กเกอร์เชิญเธอมางั้นเหรอ? โจ๊กเกอร์เป็นใครกันแน่เนี่ย! ขนาดเจ๊จางยังเชิญมาได้?”
“หน้าใหม่เรอะ? ใครแม่งบอกว่าสองคนนี้เป็นหน้าใหม่? หา?”
“เจ๊จางเนี่ยนะหน้าใหม่? ล้อเล่นกันรึไง”
“ฉันว่าพวกเราผิดแล้ว เดาผิดมหันต์! ใครบอกว่าพวกเขาไม่ยอมถอดหน้ากากเพราะเป็นคนไม่ดัง? หา? ใครบอกวะ? โจ๊กเกอร์โคตรเจ๋งเลย! ขนาดเจ๊จางยังมาช่วยเขาร้องได้? เขาเป็นใครกันแน่นะ!”
ทุกคนล้วนตกตะลึงไปหมด!    
หานฉีก็ช็อก!
หูเฟย โหวเกอ เสียวหลวี่ ตลอดจนทีมผู้กำกับต่างอึ้งไปตามๆ กัน พวกเขาก็ไม่ทราบถึงตัวจริงของกุหลาบป่าผู้นี้เช่นกัน! สตาร์ควีนเนี่ยนะจะมารายการเดอะแมสก์ซิงเกอร์?
ปวยเล้งที่อยู่ในห้องหลังเวทีได้แต่ช็อกมองหน้าจอ!
หลี่เสี่ยวเสียนอดถามไม่ได้ “พี่สาวจาง ทำไมเมื่อกี้ถึงไม่ถอดหน้ากากละคะ? ถ้าคุณถอดหน้าละก็…”
จางหย่วนฉียิ้ม “เขาไม่ให้ถอดน่ะ”
ฟ่านเหวินลี่ประหลาดใจ “ทำไมล่ะ?”
จางเสีย “หย่วนฉี เขาเป็นใครกันแน่? ถึงกับเชิญเธอมาได้?”
เอมี่ร้อง “พวกคุณน่าจะถอดหน้ากากให้หมดสิคะ น่าจะถอดตั้งแต่รอบแรกแล้ว!”
ไม่มีใครรู้ความคิดของโจ๊กเกอร์ หากจางหย่วนฉีถอดหน้ากากเปิดเผยตัวตั้งแต่ตอนนั้นก็จบแล้ว ตำแหน่งแชมป์ต้องตกเป็นของเขาแน่นอน ไม่ว่าราชาประหลาดจะทำการกุศล หรือวันเวลาจะเชิญฮั่วตงฟาง เชิญเจี่ยงฮั่นเวย หรือจะใช้ลูกเล่นดึงอารมณ์ผู้ชมยังไง ก็ย่อมต้องไร้ความหมาย ขอเพียงมีจางหย่วนฉียืนเคียงข้างโจ๊กเกอร์ ไม่ว่ายังไงเขาก็ต้องได้เป็นแชมป์!
เหยาเจี้ยนไฉกับจางเสียหันมองโจ๊กเกอร์บนเวที!
ผู้ชมทุกคนจ้องมองเขา!
ผู้ชมทางบ้านก็จ้องเขาผ่านทีวีเขม็ง!
ตอนนี้มาถึงการแข่งรอบที่สอง เป็นเพลงสุดท้ายแล้ว นายจะไล่ตามยังไง? ต่อให้จางหย่วนฉีเปิดเผยตัวตนตอนนี้ นายก็ไล่ไม่ทันแล้ว!
ทั้งที่นายเอาชนะได้ชัดๆ!
ทั้งที่นายขึ้นนำได้ตั้งแต่รอบแรกแท้ๆ!
เพราะอะไร?
มันเพราะอะไรกันแน่?
เวลานี้ สายตาของทุกคนต่างจับจ้องที่ร่างของโจ๊กเกอร์
ข้างบนเวที
จางเย่ยืนอย่างเงียบงัน
วันนี้เขาสวมชุดสูทสีขาว ดูสะอาดเกลี้ยงเกลาและเคร่งขรึมเป็นพิเศษ คำพูดของปวยเล้งยังคงก้องอยู่ให้หัว วนเวียนซ้ำไปมา มองเห็นปวยเล้งตกรอบ ไม้ใกล้ฝั่งรั้งท้าย ดอกไม้ต้องฝนที่ร้องเพลงได้ถึงขั้นนี้แต่ก็ยังคงเอาชนะโหวตของวันเวลาไม่ได้ ทำให้จางเย่ย้อนคิดถึงตนเอง ไม่มีหน้าตา ไม่มีเส้นสาย ตัวเขาไม่มีอะไรเลย จะมีก็แต่เลือดอุ่นๆ และความอดทนที่เต็มเปี่ยม แต่เขากลับก้าวไปได้อย่างทุลักทุเล เส้นทางนี้ช่างยากเย็นแสนเข็ญ ไม่มีใครรับรู้ถึงความเพียรพยายามและความทุ่มเทของเขาเลย!
ความอดทน มันผิดหรือ?
ความพยายาม มันผิดหรือไร?
เพราะอะไรพวกคุณถึงมองเห็นแต่สิ่งที่แต่งฉาบไว้เพียงเปลือก?
เพราะอะไร กับคนที่ทุ่มเทฝ่าฟัน พวกคุณถึงมองไม่เห็น?
พวกคุณมองไม่เห็นฉันเลยงั้นหรือ
คนอย่างพวกฉัน พวกคุณมองไม่เห็นเลยจริงๆ หรือ
ทุกคนต่างถามจางเย่ว่าเพราะอะไร!
แต่ภายในใจของจางเย่ เวลานี้ก็เฝ้าถามทุกคนเช่นกันว่าเพราะอะไร!
ฉันไม่ถอดหน้ากาก!
ฉันไม่เรียกคะแนนโหวต!
ฉันไม่โปรโมต!
ฉันก็แค่อยากจะร้องเพลง!
ไม่ได้หรือ!
ทำไมถึงไม่ได้!
ดนตรีเริ่มบรรเลงขึ้น!
เสียงเปียโนหลั่งไหลมาราวกับสายน้ำ!
ทั้งหนักหน่วง!
ทั้งเศร้าโศก!
จางเย่พลันลืมตา มองนักร้องคนอื่น มองผู้ชมในห้องส่ง มองยังกล้องที่ถ่ายทอดสด ยกไมค์ขึ้นอย่างโกรธเกรี้ยวและกังขา
“ท้องฟ้าราตรี คุณมองแต่เพียง ดาวที่สุดสุกใส”
“ในคลื่นฝูงชน คุณชมชอบเพียง คนที่สุดเด่นดัง”
ผู้ชมตะลึง!
จางเสียผงะ!
จางหย่วนฉีเองก็ชะงัก!
เพลงนี้…
จางเย่แค่นหัวเราะแผ่วเบา “ใครเล่าไม่อยากยืนอยู่กลางเวที”
เขาแหงนหน้ามองดวงไฟรอบทิศ “ให้รัศมีขับส่องเพียงตน”
“ฉากปิดลงแล้วคุณคิดอะไรใครจะสน”
“ใครจะใส่ใจสิ่งที่คุณทำ”
“เวอร์ไปไม่ใช่เรื่องผิดบาป”
“หากมันถมกลบรสชาติชีวิตที่ขาดหาย”
“สายตาสอดส่าย ถ้อยคำวิจารณ์ คือความเพลิดเพลินยามจิบชาหลังอาหาร!”
ตรงที่นั่ง เมื่อผู้ชมที่เพิ่งจะนึกด่าการกระทำที่ไม่เห็นจะเข้าท่าของโจ๊กเกอร์ได้ยินเนื้อเพลงท่อนนี้เข้า ก็พลันนิ่งเงียบ!
จางเย่เปล่งเสียงสูง เผยแววยิ้มหยัน!
เขากำลังตั้งคำถาม!
ตั้งคำถามกับทุกคน!
“ต้องเวอร์อย่างนั้นเชียวหรือ”
“ไม่ว่าถูกผิดหรือจริงเท็จ?”
“ต้องหรูหรา ดูดี มีฐานะ!”
จางเย่ชี้คนทั้งหมด เปล่งเสียงร้องดังก้อง
“ใครจะมาพูดจาจากใจ!”
“ใครจะมาพูดจาจากใจ!”
“ขอเพียงมันดูน่าตื่นตา!”
“ขอเพียงเนื้อหากระฉ่อน!”
“อ้าปากพ่นน้ำคำ”
“หัวเราะร่าด่ากราด!”
“มีเพียงตรงหน้ากระจกยามค่ำคืน ที่แอบพูดความจริง!”
ร้องมาถึงตรงนี้ จางเย่ก็หัวเราะกร้าว ทั้งดุดัน และเย้ยหยัน!
ราชาประหลาดหน้าเขียวทันที!
สีหน้าของวันเวลาเองก็ซีดสลับแดง!
แฟนคลับของวันเวลากับราชาประหลาดตรงที่นั่งผู้ชมโกรธเกรี้ยว!
“นี่มันอะไรกัน!”
“หลอกด่าชัดๆ!”
“เชี่ย ด่าใครวะ?”
“โจ๊กเกอร์แม่งไร้ศีลธรรม!”
“ไม่ชอบคนแบบนี้เลย!”
“ฉันก็ไม่ชอบ อยู่ดีๆ มาว่าวันเวลาของพวกเราทำไม!”
ปรากฏว่าครู่ต่อมา เสียงของโจ๊กเกอร์ก็แผดดัง!
จางเย่ร้องต่อผู้ชมด้านล่าง
“คุณจะชอบฉัน”
“คุณไม่ชอบฉัน”
“ก็แล้วแต่คุณ!”
พวกคนที่ด่าโจ๊กเกอร์อยู่เมื่อสักครู่ต่างหน้าตื่น!
“หวังเพียงว่าจะมีบางที ที่มันส่งไปถึงหูคุณ”
“เพื่อฝันทางสายดนตรีจึงขับขานโน้ตตัวแรกออกไป”
“จากนี้ไปจะไม่ยอมแพ้!”
“อุปสรรคจากตนเอง ผู้อื่น และผู้ผ่านเลยไปมากมายนัก”
“ร้ายดีอย่างไรจะทนฝืน”
จางเย่เปล่งเสียงสูง
“ปลดปล่อยอารมณ์ใส่ลงในเสียงเพลง!”
“แม้ตัวเลือกมากมาย จะมีเพลงดีสักกี่เพลง ที่มีอะไรพอจะสะท้อนใจคนได้!”
“หรือว่าต้องเวอร์เข้าไว้?”
“ไม่ว่าถูกผิดจริงเท็จ?”
“ต้องแข่งหรูหรา ดูดี เด่นดัง!”
“ใครจะเป็นผู้ชนะ!”
“ใครจะเป็นผู้ชนะ!”
“ตราบเท่าภาพน่าตื่นตา ตราบเท่าเนื้อหากระฉ่อน!”
“อ้าปากพ่นน้ำคำ หัวเราะร่าด่ากราด มีเพียงตรงหน้ากระจก ยามค่ำคืน ที่ได้แอบพูดความจริง!”
“อา”
“อ๊า อา”
เฉินกวงอดลุกขึ้นมาไม่ได้ “สุดยอด!”
ฟ่านเหวินลี่รำพึงอย่างลุ่มหลง “นี่สิการร้องเพลง!”
จางหย่วนฉีทอดถอนใจ “นี่คือพรสวรรค์ทางดนตรี และเป็นคนบ้าดนตรีด้วย!”
หลี่เสี่ยวเสียนไม่ทราบว่าทำไมจึงขอบตาแดงก่ำ
ทุกคนถูกเพลงนี้สั่นสะเทือน!
พวกเขาไม่อยากจะเชื่อว่าทำไมถึงมีเพลงแบบนี้ได้! ทำไมถึงมีคนร้องเพลงออกมาแบบนีได้! นี่คือนักร้องจากสวรรค์! โจ๊กเกอร์เป็นมังกรผงาดฟ้าจริงๆ! ชะตาของเขาราวกับถูกกำหนดมาเพื่อสิ่งนี้! แม้แต่ฟ่านเหวินลี่และเฉินกวง นักร้องผู้มีพรสวรรค์บัดนี้ยังรู้สึกอิจฉาเขาขึ้นมา! คนอย่างคุณน่าจะมีชื่อเสียงโด่งดังทั่วหล้ามานานแล้ว แต่ทำไมกัน? ทำไมคนโชคดีมีพรสวรรค์อย่างคุณถึงได้…
แต่แล้วเสียงร้องท่อนต่อไปของโจ๊กเกอร์ กลับพาให้พวกเขาตกตะลึงอีกครั้ง!
“คนโชคดีหาใช่ฉัน!”
“เพราะทางที่เลือกมันยากเย็นแสนเข็ญ!”
“หากโดดเด่น แต่กลับไม่ได้เชิดหน้า”
“อย่างน้อยก็ขอทำให้มั่นใจว่าจะไม่มีใครต้องเป็นแบบฉันอีก!”
ขอคะแนน?
ใช้ลูกเล่น?
พูดได้ดีกว่าร้องเพลง?
เอาการกุศลมาเป็นอาวุธ?
ใช้อุบายควบคุมความรู้สึกคนดู?
ฉันเองก็ต้องทำแบบนี้หรือ?
ฉันต้องทำแบบนี้ถึงจะชนะอย่างนั้นหรือ?
จางเย่พลันแผดเสียง มือกุมหน้าอกแน่น ทั้งความสับสน ไม่เข้าใจ ความโกรธเคือง ทั้งหมดถูกส่งออกไปกับเสียงร่ำร้องนี้
“ต้องเวอร์อย่างนั้นเลยหรือไร!”
“หัวใจมันสุดจะทน!”
เขาชี้ตนเอง จิ้มที่หน้าอกตนอย่างแรง
“เมื่อคนหนึ่งคนพยายาม!”
“จะมีใครเห็นบ้างไหม!”
“จะมีใครรู้บ้างหรือไม่!”
เพื่อเพลงเพลงเดียว ตัวฉันไม่ได้นอนถึงสองวัน!
ฉันทุ่มเทสุดชีวิตในทุกเรื่อง!
ฉันพยายามที่สุดแล้วจริงๆ!
พวกคุณเห็นบ้างหรือเปล่า?
พวกคุณเคยรับรู้บ้างไหม?
ผู้ชมอึ้งไปแล้ว!
พวกเขาพลันรู้สึกจุกขึ้นมาในใจ บ้างก็อยากร้องไห้!
เวลานี้จางเย่เหมือนจะคลั่งไปแล้ว เขาตะโกนคำราม สายตาแข็งกร้าวขณะที่ตวาดอย่างกล้ำกลืน “มองฉันที่กำลังเปล่งแสงเพื่อพวกคุณ!!!”
ปวยเล้งร้องไห้ออกมา!
หลี่เสี่ยวเสียนก็หลั่งน้ำตาอย่างไม่อาจควบคุม!
พวกเธอไม่ทราบว่าทำไมจึงร้องไห้ ไม่ทราบจริงๆ!
แต่พวกเธอก็ร้องออกมาแล้ว เมื่อมองโจ๊กเกอร์ที่ตะโกนลั่นอย่างเศร้าโศกบนเวที หลายคนต่างร้องไห้อย่างปวดใจ!
ผู้ชมทั้งหมดในห้องส่งต่างลุกพรวดขึ้น!
ผู้ชมที่อยู่ตรงหน้าจอทีวีก็ลุกขึ้นด้วยความช็อก!
จางเย่ตะโกนเสียงแหลม ชี้ยังที่นั่งผู้ชม
“ถูกใจหรือไม่!”
“ก็โปรดยินดีรับไว้เถอะ!”
จางเย่คงแผดเสียงดุร้าย!
“ร้องจนสติเลือนราง!”
“ร้องจนเสียงแตกขาดห้วง!”
“จะบอกว่าปีศาจสิงร่างก็ดี!”
“หรือบ้าไปแล้วก็ช่าง!”
“หากไม่อาจเปล่งประกาย จะนับเป็นนักร้องประสาอะไร!”
“อ๊า!”
เขาชี้ไปที่กล้อง ชี้ไปที่ผู้ชมทั้งหมด
คำราม!
ร่ำร้อง!
กราดเกรี้ยว!
“แล้วจะลุกไหม้เพื่อคุณ!!”
“เฮ้!!!!!!!!!!!!!!!!”
มองฉันสิ!
โปรดมองที่ฉัน!
ฉันคือโจ๊กเกอร์!
ฉันมาเพื่อร้องเพลงให้พวกคุณฟัง!
ทั้งห้องส่งเหมือนถูกระเบิด!
คนทั้งหมดคลุ้มคลั่งไปแล้ว!
ทุกคนคลั่งจนดิ้นพราด คลั่งจนต้องร้องตะโกนออกมา!
 
 


[Go To Next Chapter]( ./177.md)