##บทที่ 949 คำประกาศของดาราหนังบู๊ต่อจางเย่!
‘จางเย่รับสมัครผู้จัดการ!'
‘กลุ่มผู้จัดการต่อยตีกันจนหัวร้างข้างแตก!'
‘ผู้จัดการของจางเย่ สุดท้ายแล้วจะเป็นใครกัน?'
บนอินเทอร์เน็ต มีบางสื่อที่ลงข่าวเหล่านี้ ยิ่งไปกว่านั้นยังมีนักข่าวที่ต้องการข่าวที่มีสีสัน จึงตั้งหัวข้อเปรียบเทียบผู้จัดการของดาราแต่ละคนขึ้นมา ทำรายการคุณประโยชน์และสถานะของผู้จัดการของจางหย่วนฉีเอย ฮั่วตงฟางเอย หนิงหลันเอยและคนอื่นๆ ด้วยวิธีการนี้จึงทำให้เห็นภาพในวงการผู้จัดการอย่างชัดเจน
ชาวเน็ตเองก็ร่วมเฮฮาไปด้วย
"ฮ่าๆ!"
"อาจารย์จางในที่สุดก็ตาสว่างแล้ว!"
"รีบหาเถอะ ดูคนดูที่ความสามารถนะ!"
"ผู้จัดการของอาจารย์จางจะไม่เอาไหนได้เหรอ!"
"ใช่ ระดับความยากมากเกินไปแล้ว!"
"ดูจากมนุษยสัมพันธ์ของจางเย่ ผู้จัดการของเขาจะต้องได้รับความกดดันมากที่สุดในวงการแน่! ทุกครั้งที่อาจารย์จางทะเลาะกับคนอื่นเสร็จ ผู้จัดการของเขาต้องมาจ่ายเงินให้สื่ออีก คนธรรมดาทั่วไปทำไม่ไหวหรอก!"
"แล้วยังต้องคอยป้องกันไม่ให้มีเรื่องอีก"
"พรืด ใช่!"
"อาจารย์จางอยู่ในวงการจะดึงดูดความเกลียดชังมากไปแล้วนะ!"
บางคำพูดเดิมทีก็เป็นแค่การล้อเล่น แต่ใครจะไปคิดว่าคำพูดล้อเล่นนี้จะกลายเป็นจริงขึ้นมา!
แล้วก็ไม่รู้ว่าเป็นกลุ่มส่วนตัวกลุ่มไหนที่เผยแพร่ออกมา ยิ่งไม่รู้ว่าใครเป็นคนกระจายข่าว แต่ข่าวที่เผยแพร่ลงบนอินเทอร์เน็ตนี้ก็พลันก่อให้เกิดการสั่นสะเทือนอย่างรุนแรง! เพราะซูเปอร์สตาร์หนังบู๊ระดับ A ที่กำลังโด่งดังอย่างมากคนหนึ่งจู่ๆ ก็ประกาศในวงการอย่างเปิดเผยว่า ใครกล้าเป็นผู้จัดการของจางเย่ เขาก็จะ ‘จับตาดู’ คนนั้น!
เจี่ยงฮั่นเวย!
ดาราระดับ A ของประเทศ!
ดาราหนังบู๊อันดับหนึ่งในประเทศ!
ดาราภาพยนตร์ที่มีชื่อเสียงอย่างมาก ในด้านภาพยนตร์กังฟูไม่มีใครทำรายได้เทียบเท่าเขาได้ ขอเพียงในภาพยนตร์มีชื่อเขาเป็นตัวแสดงหลัก รายได้ไม่เคยไม่ทะลุร้อยล้าน! เขานับเป็นดารากังฟูที่มีชื่อเสียงที่สุดในวงการ ถึงขั้นไร้ผู้เทียบทาน! ไม่เพียงเท่านี้แต่เขายังเป็นผู้เชี่ยวชาญด้านกังฟูตัวจริง ตอนที่อายุแค่สิบหกปีก็ได้เป็นแชมป์การแข่งขันศิลปะการต่อสู้ระดับเยาวชนของประเทศ ภายหลังยังได้รับรางวัลเกี่ยวกับศิลปะการต่อสู้อีกหลายครั้ง นี่คือซูเปอร์สตาร์ที่มีความสามารถด้านกังฟูอย่างแท้จริง! ในตารางดาราระดับ A ลำดับชื่อของเขาอยู่สูงกว่าจางเย่ตั้งไม่รู้เท่าไหร่!
คนที่เป็นดาราในหมู่ดารา จู่ๆ ก็ประกาศคำพูดเช่นนี้ออกมา ทำให้ชาวเน็ตจำนวนมากต่างรู้สึกคาดไม่ถึง!
อะไรคือเขาจะ ‘จับตาดู’ ?
แปลว่าถ้าใครมาเป็นผู้จัดการของจางเย่เขาก็จะจัดการคนนั้นงั้นรึ?
ทุกคนล้วนทราบดีว่าเจี่ยงฮั่นเวยค่อนข้างจะเป็นคนอารมณ์ร้อน ไม่ใช่พวกบ้าดีเดือดประเภทเดียวกับจางเย่ แต่รุนแรงกว่า ตั้งแต่เขาเข้าวงการมาก็เคยเกิดเรื่องทะเลาะวิวาทกับคนอื่นหลายครั้ง เขาเคยตีกับนักข่าว เคยตีกับผู้ช่วยผู้กำกับ เคยตีกับดาราที่มาร่วมถ่ายละครกับเขา แล้วก็ยังเคยตีกับแฟนคลับที่ก่อปัญหาอีกไม่กี่คนด้วย ดังนั้นทุกคนในวงการจึงรู้จักอารมณ์ฉุนเฉียวของเจี่ยงฮั่นเวยดี คนธรรมดาไปหยอกล้อเขาไม่ได้ง่ายๆ นี่คือพี่ใหญ่คนหนึ่งในวงการบันเทิง!
ด้วยเหตุนี้ชาวเน็ตจึงตกใจอย่างมาก!
"เชี่ย!"
"เกิดเรื่องอะไรขึ้น?"
"ทำไมเจี่ยงฮั่นเวยถึงได้ออกมาล่ะ?"
"อาจารย์เจี่ยงทำอะไรน่ะ?"
"เขา...ทำไมเขาถึงได้ทะเลาะกับจางเย่ล่ะ?"
"นี่ข่าวปลอมหรือเปล่า?"
"ฉันเองก็คิดว่าข่าวปลอม อาจารย์เจี่ยงจะพูดแบบนั้นไปทำไม?"
"ใช่ เท่าที่ฉันรู้มาเขาก็ไม่ได้เป็นศัตรูกับจางเย่นะ?"
"ใครบอกฉันได้บ้างว่าเกิดอะไรขึ้น?"
"เจี่ยงฮั่นเวยก็ไร้เหตุผลเกินไปหน่อยไหม? แม่ง ยังไม่ยอมให้คนอื่นเขาหาผู้จัดการอีก? นี่มีเหตุผลที่ไหนกัน นายคิดว่านายเป็นใคร? เป็นลูกพี่ใหญ่ของวงการบันเทิงหรือไง?"
"แต่ว่าเขาเป็นคนมีคุณธรรม ทำอะไรก็เปิดเผยตรงไปตรงมานะ!"
"ภูมิหลังของเขามาจากสำนักฝึกสอนวิชา ถ้าเขาพูดว่าจะต้องจับตาดูคนให้ดีๆ อย่างนั้นก็ต้องจับตาดูจริงๆ แน่นอน!"
"เชี่ย คิดว่าอาจารย์จางกลัวนายงั้นเหรอ!"
“ใครกลัวนายกัน!”
ขณะนั้นเอง บนโลกอินเทอร์เน็ตก็เดือดพล่านขึ้นมา!
เหล่ากลุ่มคนที่ติดตามเรื่องนี้อยู่ก็คิดไม่ถึงเช่นกันว่าปัญหาจะวุ่นวายใหญ่โตได้ขนาดนี้!
ถึงจะไม่ทราบว่าข่าวนี้เป็นข่าวจริงหรือข่าวปลอม แต่บรรดาแฟนคลับต่างก็ถือเป็นเรื่องจริงจังไปแล้ว บนเวยป๋อ แฟนคลับของจางเย่และแฟนคลับของเจี่ยงฮั่นเวย เพียงพริบตาก็เริ่มลงไม้ลงมือกันแล้ว
แฟนคลับของจางเย่ “แม่แกสิ!”
แฟนคลับของเจี่ยงฮั่นเวย “แม่แกน่ะสิ!”
แฟนคลับของจางเย่ “วงการบันเทิงนี่เป็นธุรกิจของบ้านแกหรือไง?”
แฟนคลับของเจี่ยงฮั่นเวย “อาจารย์เจี่ยงจะต้องมีปัญหากับคนแซ่จางนั่นแน่ๆ อาจารย์เจี่ยงกล้าพูดแบบนี้ก็ต้องมีเหตุผลของเขา พวกแกจะปฏิเสธหรือไง?”
แฟนคลับของจางเย่ “พวกแกดีพองั้นเรอะ?”
แฟนคลับของเจี่ยงฮั่นเวย “พวกเราก็ยอดเยี่ยมมาตลอดนั่นแหละ! มีปัญหาอะไรไหม?”
แต่ก็ยังมีคนมากมายที่พยายามจะไกล่เกลี่ย!
“ใจเย็นๆ กันทั้งหมดนั่นแหละ!”
“ยังไม่แน่เลยว่าเป็นข่าวจริงนะ!”
“ตอนนี้ข่าวปลอมจะเยอะเกินไปแล้ว!”
……
ที่บ้าน
แม้กระทั่งตัวจางเย่ก็ยังคิดว่าข่าวนี้เป็นข่าวปลอม จึงไม่ได้เก็บมาใส่ใจ
ทว่าหลังจากรับโทรศัพท์สายด่วนสองสามสาย ก็ทำให้เขาเปลี่ยนความคิด!
เฉินกวงโทรมาหาเขารอบหนึ่ง “นายไปยั่วโมโหเจี่ยงฮั่นเวยเข้าตอนไหนน่ะ?”
จางเย่งุนงง พลางยิ้มกล่าว “เชื่อข่าวปลอมนี่ด้วยหรือ?”
“นายไม่เคยไปหาเรื่องเขางั้นเหรอ?” เฉินกวงตอบกลับด้วยความประหลาดใจ
จางเย่เอ่ย “กระทั่งรู้จักก็ยังไม่รู้จักแล้วจะไปยั่วโมโหอะไรได้ล่ะ? อย่างมากก็แค่รู้จักชื่อแล้วก็เคยดูหนังกังฟูของเขาแค่ไม่กี่เรื่องเท่านั้นเอง”
เฉินกวงเงียบไปครู่หนึ่ง “นายระวังตัวหน่อยนะ คนคนนี้พูดจริงทำจริง!”
“หา?” จางเย่ไม่รู้ว่าจะหัวเราะหรือร้องไห้ดี
ทันใดนั้นเอง ฟางเว่ยหงผู้จัดการของจางหย่วนฉีก็โทรเข้ามาเช่นกัน!
ฟางเว่ยหงเข้าประเด็นทันที “คุณไปยั่วโมโหอาจารย์เจี่ยงมาหรือ?”
จางเย่ไร้คำพูด “ผมยังไม่เคยเจอหน้าเขาเลย!”
ฟางเว่ยหงพึมพำ “เรื่องผู้จัดการฉันเป็นคนช่วยคุณหา แต่ว่าคุณอย่าคาดหวังอะไรนักเลย ดูเหมือนเรื่องนี้จะยังแก้ปัญหาไม่ได้ในตอนนี้”
จางเย่ทั้งฉิวทั้งขัน “หมายความว่ายังไงครับพี่ฟาง?”
“อาจารย์เจี่ยงถือว่าเป็นพี่ใหญ่ในวงการบันเทิง ถึงแม้ว่าจะยั่วโทสะคนไว้จำนวนหนึ่งแต่ก็เคยให้ความช่วยเหลือดารามาไม่น้อย ทุกคนล้วนรู้จักเขา ฐานะในวงการของเขาสูงส่งมาก ความนิยมเองก็สูงมาก ตอนนี้เขาจู่ๆ ก็หาเรื่องคุณ คุณก็อาจจะได้พบเรื่องยุ่งยากนิดหน่อยเข้าแล้วจริงๆ ขอแค่เป็นคนในวงการนี้ ใครยังกล้ามาเป็นผู้จัดการให้คุณได้อีก? ในที่สุดก็ต้องถูกวิพากษ์วิจารณ์ คุณไม่รู้จริงๆ หรือว่านี่เป็นเรื่องอะไร?” ฟางเว่ยหงถามอีกครั้ง
จางเย่ถามกลับไปว่า “อ้อ งั้นก็ไม่ใช่ข่าวปลอมสินะ?”
“ข่าวปลอมอะไรกันล่ะ!” ฟางเว่ยหงเอ่ย “ในวงการรู้กันไปทั่วแล้ว! เป็นเหล่าเจี่ยงประกาศออกมาในงานชุมนุมงานหนึ่ง! แถมเขายังไม่ได้พูดออกมาแบบสุภาพด้วย ไม่ได้บอกว่าจะจับตาดูผู้จัดการของคุณให้ดีๆ แต่พูดว่าใครกล้าเป็นผู้จัดการของคุณ เขาเจอคนหนึ่งก็ตีคนหนึ่ง!”
จางเย่หรี่ตา “จริงเหรอ?”
ฟางเว่ยหงถอนหายใจ “ยังไงก็ตามคุณก็ระวังตัวหน่อยแล้วกัน คนคนนี้เป็นคนไร้เหตุผลจริงๆ ในวงการฉันยังเป็นที่รู้จักอยู่บ้าง ฉันจะช่วยลองถามให้คุณก่อนแล้วกัน จะลองดูว่าสามารถทำให้เรื่องสงบลงได้ไหม”
ทว่าจางเย่กลับตอบกลับมาว่า “ไม่ต้องหรอกครับพี่ฟาง ผมจัดการเอง!”
โทรศัพท์ของจางเสียมาแล้ว!
“เสี่ยวจาง นี่มันเรื่องอะไรกัน?”
“ผมเองก็ไม่ทราบเหมือนกัน”
“เป็นข่าวปลอมรึเปล่า?”
“ดูเหมือนจะเป็นเรื่องจริงนะครับ”
เหยาเจี้ยนไฉเองก็เพิ่งได้ยินมา!
ต่งซานซานเองก็โทรมาแล้ว!
บรรดาเพื่อนๆ ของจางเย่ต่างก็ประหลาดใจเป็นอย่างมาก ไม่รู้ว่าเพราะเหตุใดเจี่ยงฮั่นเวยกับจางเย่ถึงได้ขัดแย้งกันขึ้นมา บรรดาพวกพ้องต่างก็แสดงความห่วงใยของตัวเอง! เพราะว่าคนที่กดดันจางเย่ในครั้งนี้ไม่ใช่คนธรรมดาที่ไม่มีชื่อเสียง ไม่ใช่วงการกีฬาที่ความนิยมไม่ได้มากมายพวกนั้น แล้วก็ไม่ใช่นักแสดงเซี่ยงเซิงถังต้าจางที่ไม่มีฐานแฟนคลับ แต่คนคนนี้เป็นถึงซูเปอร์สตาร์ระดับ A เป็นซูเปอร์สตาร์หนังบู๊ที่ความนิยมสูงกว่าจางเย่มาก! ในวงการบันเทิง การต่อสู้กันระหว่างดาราระดับ A โดยปกติแล้วไม่ใช่เรื่องที่จะพบเห็นได้ง่ายๆ แต่ว่าหากเกิดเรื่องเช่นนั้นแล้วก็ย่อมแน่นอนว่าจะเป็นเพียงเรื่องเล็กๆ ไปไม่ได้!
เพียงพริบตาเดียว จางเย่เพิ่งจะติดต่อไปหาผู้จัดการเหล่านั้น ข่าวก็แพร่กระจายจนรู้กันไปทั่วแล้ว!
คนแรก
“อาจารย์จางคะ”
“อา คุณสวี”
“ตอนนี้สุขภาพของฉันเหมือนจะมีปัญหาเล็กน้อยค่ะ ต้องเข้าโรงพยาบาล เพราะงั้นเรื่อง...นัดหมายนั่น พวกเราเปลี่ยนวันกันเถอะค่ะ ต้องขอโทษด้วยจริงๆ นะคะ ขอโทษด้วยจริงๆ ค่ะ”
“โอ้ ไม่เป็นไรครับ สุขภาพเป็นเรื่องเร่งด่วน ขอให้หายป่วยเร็วๆ นะครับ”
คนที่สอง
“อาจารย์จางคะ”
“อืม?”
“ฉันลองไปคิดดูแล้ว ความสามารถของฉันยังไม่มากพอจะเป็นผู้จัดการของคุณค่ะ”
“ไม่เป็นไรครับ”
“ขออภัยด้วยนะคะ”
คนที่สาม
“อาจารย์จาง ตอนบ่ายนี้ฉันคงออกไปพบคุณไม่ได้แล้วค่ะ”
“ทำไมล่ะครับ?”
“สถานะของอาจารย์เจี่ยงฮั่นเวยในวงการสูงมากเกินไป ฉันก็แค่คนตัวเล็กๆ คนหนึ่ง ฉัน...”
“ผมเข้าใจครับ ไม่เป็นไรครับ”
“ขอโทษด้วยจริงๆ นะคะ”
ทุกคนต่างก็ถอนตัวไปจนหมด!
ไม่มีสักคนเดียวที่กล้ารับหน้าที่เป็นผู้จัดการของจางเย่!
คำพูดของเจี่ยงฮั่นเวยช่างไร้ความปรานีเกินไปแล้ว อาจมีผู้จัดการหลายคนคิดว่าโดนตีสักทีถือว่าเป็นเรื่องเล็ก แค่นี้จะนับเป็นอะไรได้ แต่ในความจริงแล้วไม่ใช่แค่ถูกตีทีเดียวอย่างเรียบง่ายขนาดนั้น แต่อาจโดนหลายครั้ง ถึงขนาดที่ทำให้พวกเขาอยู่ในวงการต่อไปไม่ได้! เพื่อแลกกับตำแหน่งผู้จัดการที่ไม่รู้ว่าพวกเขาจะถูกจ้างหรือเปล่า ยิ่งไปกว่านั้นยังต้องเผชิญกับอันตรายอีก เผชิญหน้ากับอันตรายที่จะทำลายเส้นทางในอาชีพผู้จัดการของตน? ไม่ว่าใครก็ไม่ยินยอม! ถ้าหากนี่เป็นจางหย่วนฉีก็แล้วไปเถอะ ดูจากความนิยมของจางหย่วนฉีในวงการแล้ว เจี่ยงฮั่นเวยย่อมไม่กล้าประกาศคำพูดเช่นนี้ออกมาแน่ หรือต่อให้เขากล้าก็คาดว่าคงไม่มีใครใส่ใจ เพราะว่าพี่จางคอยปกป้องพวกเขาอยู่! แต่ว่าจางเย่นั้นไม่เหมือนกัน มนุษยสัมพันธ์ของคนคนนี้น้อยเกินไป ไม่มีเครือข่ายทางสังคมใดๆ เมื่อเทียบกับเจี่ยงฮั่นเวยแล้ว เห็นได้ชัดว่าเจี่ยงฮั่นเวยมีอำนาจเหนือกว่า! คำพูดของเขามีน้ำหนักมากกว่า!
พ่อกับแม่เองก็รู้เรื่องนี้แล้วเช่นกัน!
ทั้งคู่ต่างก็โมโห “เจี่ยงฮั่นเวย? เสียแรงที่ฉันเคยชอบหนังกังฟูของเขา! เจ้าคนงี่เง่านี่ทำไมถึงไม่ยอมให้ลูกชายฉันหาผู้จัดการกัน!”
แม้แต่พ่อที่อารมณ์ดีอยู่เสมอก็ยังโมโหพลุ่งพล่าน “นี่มันจะมากเกินไปแล้วหรือเปล่า?”
แม่พูดเสียงดังว่า “หาเลย หาผู้จัดการเลย! ฉันไม่เชื่อหรอกว่าเขาจะกล้าตีคนขึ้นมาจริงๆ!”
จางเย่ตอบกลับอย่างสงบว่า “ผู้จัดการที่ติดต่อไปก่อนหน้านี้สองสามคนนั้นต่างก็ถอนตัวไปหมดแล้ว”
“อะไรนะ?” แม่ได้ฟังแล้วก็ยิ่งด่ารุนแรงขึ้น “ลูกชายของฉันมารดามันไปปั่นหัวยั่วยุแกเข้าหรือไง?”
จางเย่เองก็ครุ่นคิดถึงปัญหาข้อนี้
เจี่ยงฮั่นเวย?
ดาราหนังบู๊?
สำนักฝึกสอนวิชา?
เพียงพริบตาเขาก็นึกถึงความเป็นไปได้ข้อหนึ่ง จากนั้นจางเย่ก็เข้าเน็ตค้นหาครูฝึกของเจี่ยงฮั่นเวย บนอินเทอร์เน็ตล้วนเขียนไว้หมด เดิมทีก็ไม่ใช่ความลับอะไร!
คิดไม่ถึงเจี่ยงฮั่นเวยว่าจะเป็นศิษย์ของสำนักหัวซาน เป็นศิษย์คนที่หกของฟ่านเหวินแห่งสำนักหัวซาน ตอนอายุแปดขวบได้เรียนศิลปะการต่อสู้กับฟ่านเหวินอยู่สามปี หลังจากนั้นเกิดปัญหาเล็กน้อยทำให้ต้องออกจากสำนักมาใช้ชีวิตด้วยตัวเอง ถือว่าไม่ได้เป็นลูกศิษย์ของสำนักหัวซานตั้งนานแล้ว ทว่าหลังจากมีชื่อเสียง เขาก็มอบเงินมากมายให้หัวซานบูรณะสำนัก ดูเหมือนในใจเองก็คิดอยากกลับสำนักหัวซาน แต่ว่าทางด้านสำนักหัวซานกลับไม่ได้แสดงท่าทีมาตลอด คาดว่าคงไม่อยากรับเขากลับไป อาจเป็นเพราะว่าในปีนั้นเกิดเรื่องบางอย่างขึ้น แต่จะเป็นเรื่องอะไรนั้นก็ไม่สามารถยืนยันชัดเจนได้ พูดได้เพียงว่าตอนนี้กังฟูของเจี่ยงฮั่นเวยเทียบกันแล้วยังสูงส่งกว่าฟ่านเหวินด้วยซ้ำ!
ลูกศิษย์ที่ถูกทอดทิ้งของสำนักหัวซานงั้นรึ?
จางเย่หัวเราะเย็นชา
ที่แท้เป็นแบบนี้นี่เอง!
ที่แท้แล้วก็มาอยู่ที่นี่นี่เอง?


[Go To Next Chapter]( ./50.md)