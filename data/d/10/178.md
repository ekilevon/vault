##บทที่ 1078 : ราชานักร้องถือกำเนิด!
ในห้องส่ง
โจ๊กเกอร์กลับไปนั่งที่แล้ว
เอมี่รีบถามอย่างร้อนใจ “อาจารย์ คุณเป็นท่านเทพองค์ไหนกันแน่คะ? คุณอย่าแกล้งแหย่พวกเราอีกเลยได้ไหม? ฉันขอร้อง คุณบอกพวกเราทีเถอะค่ะ! ฉันอยากรู้จะตายอยู่แล้ว!
เสี่ยวตงจ้องมองโจ๊กเกอร์
หลี่เสี่ยวเสียนและคนอื่นๆ ก็เช่นกัน
เพลงสุดท้ายร้องจบลงแล้ว แต่โจ๊กเกอร์กลับยังคงไม่ถอดหน้ากากออก ทำให้หลายคนทั้งประหลาดใจมากและกระวนกระวายใจแทนเขา เหลือเวลาอีกไม่มากแล้ว นี่คือเพลงสุดท้ายของการแข่งขันชิงแชมป์ราชาหน้ากากนักร้องแล้ว เป็นช่วงเวลาแห่งการดิ้นรนเฮือกสุดท้าย แต่นายกลับยังไม่ถอดหน้ากาก? มัวรออะไรอยู่เล่า! รอหลังจบประกาศค่อยมาถอดหน้ากากก็ไม่ทันแล้วนะ! ถ้ารีบถอดตอนนี้ก็ว่าไปอย่าง ยังพอเพิ่มคะแนนโหวตได้บ้าง!
วันเวลามองโจ๊กเกอร์อย่างกังวล
ราชาประหลาดเองก็เช่นกัน มือของเขาสั่นเล็กน้อยไม่หยุด จนต้องจิกต้นขาแน่น เห็นได้ชัดว่าภายในไม่ได้รู้สึกสงบเยือกเย็นแต่อย่างใด
พวกเขาย่อมไม่ปรารถนาให้โจ๊กเกอร์ถอดหน้ากาก!
บทเพลงนี้ ความจริงก็ทำให้พวกเขาทั้งสองสะเทือนไปเช่นกัน แม้ว่าเนื้อเพลงจะไม่ได้เป็นการด่าว่าพวกเขาโดยตรง ทว่าพวกเขาก็ยังสะเทือน!
หวังจุยซูถาม “คุณคือใครกันแน่?”
โจ๊กเกอร์ยังคงนิ่งเงียบ
เขาได้ตอบปวยเล้งแล้ว!
การมุ่งมั่นร้องเพลงอย่างเดียว เป็นการสิ้นคิดงั้นหรือ
จางเย่อยากบอกเธอ ทางสายนี้ไม่ใช่ทางตัน ไม่ใช่ไม่มีหนทางก้าวเดินไป!
ดังนั้นเขาจึงยืนหยัด!
“อาจารย์?”
“ท่านเทพ?”
“พูดอะไรหน่อยสิ”
โจ๊กเกอร์ยิ้มบางๆ พลางส่ายหน้า ไม่พูดอะไร
เอมี่อุทานออกมา ยังคงพยายามเซ้าซี้
ทว่าหลี่เสี่ยวเสียนกลับดึงเธอไว้ “อย่าเลย”
เมื่อได้ฟังเพลง ‘เวอร์ไป’ พวกเขาก็ทราบถึงวิถีทางของโจ๊กเกอร์แล้ว เรื่องที่เขาตัดสินใจแล้วย่อมไม่อาจเปลี่ยนแปลง หลี่เสี่ยวเสียนกระจ่างแจ้งดีว่าก่อนที่ผลการแข่งจะออกมา โจ๊กเกอร์ไม่มีทางถอดหน้ากากแน่นอน ไม่ทำไม ไม่มีเหตุผล เธอก็แค่ตระหนักรู้ได้เอง
บนเวทีปรากฏร่างของต่งซานซานเดินขึ้นมา
ต่งซานซานมองนาฬิกา “บทเพลงสุดท้ายได้จบลงไปแล้วนะคะ และการโหวตครั้งสุดท้ายนี้จะสิ้นสุดลงในอีกสามนาที หลังจากสามนาทีแล้วเราจะทำการปิดโหวตค่ะ!”
ตรงที่นั่งผู้ชม
แม่รีบร้อน “ฉันโหวตด้วย เหมิงเหมิง ไอ้นี่มันโหวตยังไง? โหวตให้ทีเร็วเข้า!”
น้องเล็กคนเล็กรับมือถือของแม่มา “จะโหวตใครคะ?”
แม่ตอบ “ต้องโจ๊กเกอร์แน่นอนสิ! ยังต้องถามอีก พ่อหนุ่มนี่ร้องได้ดีจริงๆ! วันนี้พ่อแม่เขาก็มาด้วยนะ อยู่ที่ล่างเวทีนี่แหละ จะให้พ่อแม่เขาเห็นลูกชายร้องเพลงเพราะขนาดนี้แต่ได้ที่โหล่เรอะ? เจ็บปวดไปแล้ว! รีบโหวตเร็ว!”
พ่อพยักหน้าหนักๆ “พูดถูก เหมิงเหมิง เอ้านี่ มือถือ”
น้องสามรีบรับมาทันที “โอเค โหวตเรียบร้อยค่ะ!”
น้องสาวคนรองส่งเสียงดัง “หนูเองก็โหวตโจ๊กเกอร์แล้ว จะทันไหม จะทันไหมนะ?”
น้องสาวคนโตตบขา “ก่อนหน้านี้คะแนนทิ้งห่างไปเยอะเลย! ถ้าขาดแค่ไม่กี่แสนต้องไล่ทันแน่ แต่เมื่อกี้นี้ขาดไปตั้งสองล้านกว่าเลยนะ! จะตามทันไหม?”
น้องสาวคนรองตบหน้าผาก “แล้วกันๆ ไอดอลฉันคว้าตำแหน่งราชาหน้ากากไม่ไหวแล้วเหรอ!”
ในห้องส่ง ผู้ชมหลายคนต่างรีบร้อนโหวต!
เหลืออีกไม่ถึงสามนาทีแล้ว!
ได้ยินเสียงต่งซานซานกล่าว “เอาล่ะค่ะ ต่อไปดิฉันขอนำคะแนนโหวตล่าสุดมาให้ทุกท่านได้ชมกันนะคะ ขอเชิญทีมงานนำภาพขึ้นจอให้ด้วยค่ะ ขอบคุณค่ะ”
คำพูดนี้ดึงความสนใจผู้คนทันที!
คนทั้งหมดต่างเงยหน้ามองจอ!
จางหย่วนฉีหรี่ตาลง!
จางเสียเบิกตากว้าง!
เฉินกวงและฟ่านเหวินลี่ไม่กะพริบตา!
สายตาของทุกคนในห้องส่งต่างมองไปยังจุดเดียว!
ผู้ชมทางบ้านเองก็จ้องจอเช่นกัน!
หลี่เสี่ยวเสียนกำหมัดแน่น!
เลี่ยวอี้ฉี (ปวยเล้ง) ที่อยู่หลังเวทีสูดลมหายใจเข้าลึก มือสั่นอย่างพะวง!
หานฉี ผู้ประสานงานโจ๊กเกอร์หลับตาแน่นไม่กล้ามอง สองมือของเธอพนมอยู่ข้างหน้าจอมอนิเตอร์ขนาดใหญ่ ปากพึมพำบางอย่างที่ทีมงานข้างๆ ฟังไม่เข้าใจไม่หยุด คล้ายกำลังสวดภาวนา!
มีเพียงราชาประหลาดและวันเวลาเท่านั้นที่ท่าทีผ่อนคลายลงมาบ้าง เมื่อได้ยินว่าโจ๊กเกอร์จะไม่ถอดหน้ากาก พวกเขาก็ผ่อนลมหายใจยาวอย่างโล่งใจ  ขอเพียงอีกฝ่ายไม่ถอดหน้ากาก ต่อให้มีจางหย่วนฉีที่เปิดเผยตัวตน พวกเขาก็คิดว่าโจ๊กเกอร์ไม่มีหวังอยู่ดี จางหย่วนฉีทำหน้ากากหล่นสายเกินไป เหลือเวลาเพียงไม่กี่นาทีของเพลงสุดท้าย ต่อให้เป็นสตาร์ควีนเช่นเธอก็ช่วยโจ๊กเกอร์ไม่ได้!
อันดับหนึ่งน่าจะตกเป็นของวันเวลาแน่นอนแล้ว!
ราชาประหลาดก็ดูท่าทางจะไม่เกินที่สาม!
ต้าเฟยถอนหายใจ “สายไปแล้ว ถ้าเร็วกว่านี้อีกหน่อยนะ...เฮ้อ!”
โหวเกอ “เขาสมควรจะได้แชมป์จริงๆ แต่ดันช้าเกินไป!”
จากนั้น คะแนนก็ปรากฏขึ้นบนจอ!
เมื่อมองเห็นคะแนนโหวตนี้ ผู้ชมทั้งหมดพลันเงียบกริบ!
อันดับหนึ่ง : หน้ากากวันเวลา 4.01 ล้าน!
อันดับสอง : หน้ากากโจ๊กเกอร์ 3.56 ล้าน!
อันดับสาม : หน้ากากดอกไม้ต้องฝน 3.21 ล้าน!
เอมี่อึ้งงัน!
ฟ่านเหวินลี่กับเฉินกวงหันมองหน้ากัน!
จางหย่วนฉียิ้มออกมา!
เสี่ยวตงอุทาน “คุณพระช่วย!”
บรรดาผู้ชมฮือฮาขึ้นทันใด!
หลายคนสะดุ้งเฮือก!
พ่อกับแม่ตื่นเต้นขึ้นมา!
น้องสาวทั้งสามของจางเย่หน้าตาตื่น!
จางเสีย เหยาเจี้ยนไฉ และคนอื่นๆ จ้องมองหน้าจออย่างแทบไม่อยากเชื่อ!
“ไล่มาแล้ว!”
“เชี่ย! โจ๊กเกอร์ไล่ตามขึ้นมาแล้ว!”
“ไล่กวดขึ้นมาจากคะแนนล้านเดียว!”
“ขึ้นมาสามเท่า?”
“อ๊า!”
“นี่เรื่องจริงหรือเปล่า!”
“อีกสี่แสนกว่าแต้ม! สี่แสนกว่าแต้มเท่านั้น!”
“สวรรค์!”
“บ้าไปแล้ว! แม่งบ้าไปแล้วชัดๆ!”
วันเวลาตกใจจนแทบร่วงลงจากเก้าอี้!
เป็นไปได้อย่างไร!
เป็นไปได้อย่างไร!!
ทำไมถึงไล่ตามขึ้นมาได้?
นี่มันไม่มีเหตุผลเลย!!
เจี่ยงฮั่นเวยตาถลน!
ราชาประหลาดและแขกรับเชิญคู่หูของเขาเองก็อ้าปากค้าง!
นี่ นี่มันเป็นไปไม่ได้!
ยังเหลืออีกหนึ่งนาทีครึ่ง!
คะแนนโหวตของวันเวลานิ่งไปแล้ว แทบจะหยุดอยู่ที่ สี่ล้านหนึ่งหมื่นแต้ม ทว่าคะแนนของโจ๊กเกอร์กลับยังคงไต่ทะยานไม่หยุด!
สามล้านหกแสนแล้ว!
สามล้านเจ็ดแสน!
สามล้านแปดแสน!
ต่งซานซานเองก็ตะลึงนิ่งอยู่ตรงนั้น!
ไม่มีใครคาดคิด ว่าโจ๊กเกอร์จะไล่ตามมาทันจริงๆ!
ไม่มีใครคาดคิด ว่าเรื่องที่ดูจะเป็นไปไม่ได้ โจ๊กเกอร์กลับคล้ายจะสามารถทำสำเร็จจริงๆ!
ยังอีกสี่สิบวินาที!
สามสิบเก้าวินาที!
ผู้ชมพากันลุกยืนลุ้น!
หลายคนกระสับกระส่ายจนเกินควบคุม หัวใจเต้นแรงแทบจะหลุดออกมาจากอก!
ผู้ชมทางหน้าจอนับไม่ถ้วนต่างร้องอย่างตื่นเต้น พวกเขากำลังจะได้เป็นประจักษ์พยานในเหตุการณ์มหัศจรรย์นี้ด้วยตัวเอง!
สามล้านแปดแสนห้าหมื่น!
สามล้านเก้าแสน!
สามล้านเก้าแสนห้าหมื่น!
ยังเหลืออีกสิบวินาที!
ปวยเล้งที่อยู่หลังเวทีพุ่งมาที่ห้องส่งอย่างไม่อาจทานทนอีกต่อไป!
หานฉีมองคะแนนโหวตบนหน้าจอ น้ำตาร่วงเผาะอย่างไม่อาจควบคุม!
หูเฟยจ้องจอตาค้าง!
คนทั้งหมดมองที่หน้าจอด้วยสีหน้าตื่นตะลึง!
สามล้านเก้าแสนแปดหมื่นแล้ว!
อีกห้าวินาที!
อีกสี่วินาที!
สามล้านเก้าแสนเก้าหมื่น!
สี่ล้าน!
สี่ล้านหนึ่งหมื่น!
สี่ล้านสองหมื่น!
เวลานี้ การโหวตหยุดลงแล้ว!
เมื่อมองเห็นผลโหวตสุดท้าย ทั้งเวทีเงียบเสียงไปชั่วขณะ ก่อนกลายเป็นเสียงดังเลือนลั่นจนพื้นแทบสะเทือน!
“ชนะแล้ว!”
“ชนะแล้ว!”
“ชนะแล้วจริงๆ ด้วย!”
“โจ๊กเกอร์คือราชาหน้ากาก!”
“อ๊ากกก!”
“ราชา!”
“ราชา!”
“ราชา!”
“ราชา!”
“ราชา!”
ทั้งหมดคำรามสนั่น!
จนเพดานแทบถล่มลงมา!
 
 


[Go To Next Chapter]( ./179.md)