##บทที่ 716 : จางเย่ นายชนะแล้วจริงๆ!
*** เนื้อหาในตอนนี้อาจกระทบถึงความสัมพันธ์ระหว่างประเทศ ผู้แปลทำการแปลตามต้นฉบับโดยมิได้ตัดทอนอะไรออกทั้งสิ้น ***


จางเย่โพสต์โจทย์ลงบนเวยป๋อ
โจทย์ข้อที่หนึ่ง : เรียงความ
โจทย์มีดังต่อไปนี้ :
ชายหนุ่มคนหนึ่งเดินครุ่นคิดอยู่บนชายหาด ท่าทางหดหู่
“มีเรื่องอะไรคิดไม่ตกหรือ?” ท่านผู้เฒ่าคนหนึ่งถาม
ชายหนุ่มเล่าว่า เขาพยายามตั้งใจเต็มที่แล้ว แต่ไม่ได้รับการเคารพจดจำ
“ดูให้ดีนะ” ท่านผู้เฒ่าหยิบเม็ดทรายขึ้นมาเม็ดหนึ่ง แล้วโยนลงบนผืนทราย “หาทรายเม็ดนั้นเจอไหม?”
ชายหนุ่มยิ้มอย่างขมขื่นพลางส่ายหน้า
“งั้นฉันมีไข่มุกอยู่เม็ดหนึ่ง” ท่านผู้เฒ่าล้วงไข่มุกเม็ดใหญ่มาไว้ในมือ แล้วโยนลงไปบนพื้นทราย “หาไม่ยากใช่ไหม? เมื่อเปลี่ยนเป็นไข่มุก ก็ไม่มีคนมองข้ามเธอแล้ว”
จางเย่พิมพ์โจทย์ลงไปทีละบรรทัด
เมื่อชาวเน็ตหลายคนอ่านมาถึงตรงนี้ ต่างเริ่มกระหยิ่มยิ้มย่อง
“ง่ายจังเลย!”
“โจทย์คราวนี้พื้นๆ จังแฮะ”
“ข้อเรียงความนี้ไม่เลวเลยทีเดียว นิทานนี่ฉันเคยฟังอยู่ครั้งหนึ่ง ดูออกง่ายมาก แต่มีปรัชญาแฝงอยู่ ถ้าข้อนี้เป็นข้อสอบเข้าปีนี้ก็ดีสิ เห็นแนวคิดโต้งๆ ก็แค่ให้เด็กสอบเข้าวิเคราะห์แจกแจงแง่คิดที่อยู่ในเรื่อง เขียนเกี่ยวกับคุณค่าของตนเองและการพิสูจน์ตนในสังคม อาจจะมาจากระหว่างไข่มุกกับเม็ดทราย อาจจะมาจากความขยันกับ……”
ในขณะที่ชาวเน็ตกำลังวิเคราะห์แยกแยะออกมาเป็นฉากๆ ส่วนท้ายของโจทย์ก็ปรากฏออกมาอย่างไม่คาดคิด!
——ถ้าเปลี่ยนเป็นไข่มุกก็จะไม่มีคนมองข้ามฉันแล้ว? มีเหตุผล ชายหนุ่มครุ่นคิดอยู่ครู่หนึ่ง จากนั้นก็หยิบเอาไข่มุกขึ้นมา แล้วเผ่นแนบไปทันที!
จากเรื่องนี้ : จงอธิบายว่า ‘ความไว้เนื้อเชื่อใจขั้นพื้นฐานระหว่างมนุษย์อยู่ที่ใด’ โดยเขียนเรียงความ ไม่จำกัดแนวทาง ไม่ต่ำกว่า 800 ตัวอักษร
อ่านถึงตรงนี้ ชาวเน็ตทั้งหมดถึงกับอึ้งงัน!
“แม่*มันเถอะ!”
“ความไว้เนื้อเชื่อใจขั้นพื้นฐาน…...ระหว่างมนุษย์?”
“ทำไมมันพลิกอย่างงี้ล่ะฟะ!”
“โคตรปู่ทวดนายสิจางเย่!”
“แล้วเรื่องคุณค่าของตนเองและการพิสูจน์ตนในสังคมล่ะเฮ้ย? เรื่องราวระหว่างไข่มุกกับเม็ดทรายล่ะเฮ้ย? เขาแม่*ฉวยไข่มุกแล้วโกยแน่บไปได้ยังไงเล่าว้อย! ต้องไร้คุณธรรมปานนี้เลยเรอะ! น้องสาวแกเซ่! อารัมภบทเล่าเรื่องมาตั้งนานดันไม่ได้เกี่ยวกับกับคำถามสักนิด!”
“จางเย่นายแม่*เล่นโกงนี่หว่า!”
“พรืด! ขำฉิ*!”
“เชี่* เรื่องนี้ก็ดักอีกแล้วเรอะ!”
พอโจทย์ข้อนี้ออกมา ทุกคนต่างเต้นผางด่าพ่อล่อแม่กันเป็นแถว ก็เคยเห็นปัญหาเชาว์อยู่หรอก แต่ไม่เคยเห็นปัญหาเชาว์แบบนี้ว้อย! จะเป็นคำถามภาษาจีนหรือเรื่องขำขันกันแน่ฟะ!
“ฉันก็ว่าทำไมจางเย่แม่*กล้าตั้งรางวัลอย่างนี้!”
“นั่นสิ ข้อนี้ใครจะไปตอบได้ที่ไหนเล่า!”
“ใครบอกตอบไม่ได้? ฉันเอง!”
“ใช่ ก็แค่เรื่องความเชื่อใจขั้นพื้นฐานระหว่างมนุษย์อยู่ที่ไหนไม่ใช่รึไง? เดี๋ยวฉันจะเขียนให้ดู!”
มีชาวเน็ตรับหน้าที่เข้าต่อกรแล้ว!
“โจทย์ข้อสองต่อเร็ว!”
“โจทย์ข้อสองล่ะ?”
“ฉันไม่ยอมหรอก!”
“ไม่เลว วันนี้พวกเราต้องร่วมมือกันกำราบหมอนี่ให้ได้! ฉันเลือดขึ้นหน้าสุดๆ โว้ย!”
……
บ้านคุณอู๋
บนสนามหญ้าหน้าคฤหาสน์
พออู๋เจ๋อชิงเห็นคำถามของจางเย่บนหน้าจอ ก็หลุดหัวเราะออกมา “นายนี่ก็ มิน่าล่ะถึงมีแต่คนพากันด่าน่ะ”
จางเย่ร้องประท้วง “นี่เป็นวิธีแสดงความรักที่ทุกคนมีต่อผมต่างหาก”
คุณอู๋ “งั้นเหรอคะ?”
“แน่นอน!” ปากจางเย่พูดไป แต่มือไม่ได้หยุดพิมพ์ เริ่มพิมพ์คำถามข้อต่อไป
……
บนเวยป๋อ
ท่ามกลางการรอคอยของชาวเน็ตนับไม่ถ้วน ในที่สุดโจทย์ข้อที่สองก็ปรากฏ
โจทย์คำนวณ :
มีมนุษย์ป้าจำนวน 50 คน กำลังเต้นอยู่บนลานจัตุรัส แต่ละคนมีระยะห่างจากกัน 1 เมตร เสียงดนตรีจากลานเต้นรำดัง 170 เดซิเบล บ้านของเสี่ยวหมิงอาศัยอยู่บนชั้น 7 ความเร็วลม 3 เมตรต่อวินาที
ชาวเน็ตเริ่มวิเคราะห์โจทย์กันอีกครั้ง
“โจทย์เลขสินะ!”
“จะถามว่าเสียงเดินทางใช้เวลานานเท่าไรเหรอ? หรือจะถามอะไร?”
“50 คนระยะห่างกันคนละ 1 เมตร? อืม เรื่องหน่วยเดซิเบลค่อนข้างยุ่งยากหน่อย แล้วยังมีความเร็วลมอีก?”
“ถ้าไม่ต้องคิดเรื่องปัจจัยเสียงสะท้อนกับการสูญเสียแรงกระทำส่งผ่านวัตถุแล้วล่ะก็ ข้อนี้แก้ไม่ยากเท่าไร”
“ฉันเริ่มคำนวณไปบ้างล่ะ สบายมาก ที่เหลือก็รอดูว่าโจทย์ต้องการถามอะไรแค่นั้น”
วินาทีต่อมา คำถามของโจทย์ก็ปรากฏออกมาในที่สุด
คำถาม : ความเป็นไปได้ที่เสี่ยวหมิงจะปาขี้ใส่เหล่ามนุษย์ป้าได้สำเร็จคือ
…...หา?
ชาวเน็ตพลันหน้าดำไปทั้งแถบ!
“ปาขี้? ทำไมกลายเป็นปาขี้ไปล่ะโว้ยยยยยยยย!?”
“ฉันจะปาใส่น้องสาวเอ็งแหละจางเย่!”
“แล้วเอาเดซิเบลมาทำซากอะไร?”
“ขออยู่เงียบๆ แป๊บ เชี่*..จะเป็นลม”
“ไอ้แบบนี้ยังเป็นคำถามได้อยู่เรอะ?”
“ไอ้คนแซ่จาง ทำไมนายแม่*ไม่รู้จักเล่นตามกฎบ้างฟร่ะ!”
“ให้ฉันลองทำข้อนี้ดูก่อน ฉันไม่เชื่อหรอกว่าจะทำไม่ได้! ไม่ทราบน้ำหนักของสิ่งปฏิกูล.. ไม่ทราบแรงกระทำวัตถุกับอัตราเร่ง.. มนุษย์ป้าที่อยู่ในโจทย์กระจุกอยู่บริเวณหนึ่ง..และสิ่งปฏิกูลที่ตกลงไปอาจทำให้เกิดกระบวนการกระจายและพื้นที่คลาดเคลื่อนไป อืม เราลองมากำหนดแกนพิกัดกันก่อน เสี่ยวหมิงอยู่ที่แกน Z พวกมนุษย์ป้าอยู่ที่แกนXY…...ต่อไปก็คำนวณพาราโบล่า……”
“คอมเมนต์บนสุดยอด!”
“ลูกพี่ หวังพึ่งนายแล้วนะ!”
“สู้ๆ ฉันจะคอยเชียร์”
ในที่สุดก็มีคนเก่งวิทย์มาฮึดคำนวณแล้ว!
ตอนนี้เอง ที่จางเย่ปล่อยโจทย์ข้อที่สามออกมา
โจทย์ : ฤดูใบไม้ผลิเป็นฤดูกาลที่เหมาะต่อการหาคู่ วันวสันตวิษุวัต[1] ที่นครหลวงเป็นเวลา 6 โมงเย็น นายตำรวจเสียวหลี่เงยหน้าทำมุม 38 องศา มองเห็นดาวเหนือ จากนั้นได้สนธิกำลังเข้าบุกทลายซ่องโสเภณีลับแห่งหนึ่ง คำถาม แขกที่มาใช้บริการในซ่องโสเภณีนี้น่าจะอุทานออกมาว่าอย่างไรเป็นประโยคแรก
A : 额滴个肾啊 (เอ๋อตีเก้อเซิ่นอา คำอุทาน โอ้ มาย ก้อด ในสำเนียงส่านซี)
B : 丢雷楼谋 (ติวเหลยโหลวโหมว ภาษากวางตุ้ง แปลว่า เหย*แม่*เอ็งสิ)
C : 侬想组撒 (หนงเสี่ยงจู่ซา ภาษาเซี่ยงไฮ้ แปลว่า ต้องการอะไร)
D : 席八 (ชีปัล ภาษาเกาหลี 씨발 แปลว่า เหย*แม่*)


ในใจชาวเน็ตมีแต่คำว่า ‘แม่*เอ็งสิ’ กระหึ่มไม่หยุด!
“นี่มันคำถามเชี่*ไรวะ! ทั้งหมดนี่มันคำถามเชี่*ไรวะ!”
“ไหงแม่*มีซีปัลด้วยล่ะเว้ย!”
“ให้เจอผีผียังไปไม่เป็นเลยว้อย!”
“แบบนี้ใครมันจะไปตอบได้ฟะ!”
จากนั้นไม่นาน โจทย์ข้อสุดท้ายของจางเย่ก็มาถึง
โจทย์ข้อที่สี่ : รถ BMW Limousine คันหนึ่งมีพิกัดกำลังผลิต(Rated Power Output) ที่ 6.0 x 104 วัตต์ กำลังแล่นฉิวอยู่บนทางยกระดับ ทำการเบรกรถกะทันหันจากร่างของยายแก่คนหนึ่งที่ระยะ 5 เมตร เมื่อยายแก่คนนี้มีน้ำหนักตัว 50 กิโลกรัม
เมื่อมีประสบการณ์มาก่อนหน้าถึงสามครั้ง… คราวนี้เหล่าชาวเน็ตต่างได้เรียนรู้ที่จะฉลาดขึ้นแล้ว ไม่มีใครพูดแทรก และไม่มีใครทำการวิเคราะห์โจทย์ล่วงหน้าอีกต่อไป เพราะเคยหน้าแหกกันมาแล้วตั้งสามรอบ! ...ทุกคนจึงรอคอยให้จางเย่พิมพ์โจทย์ข้อสุดท้ายออกมาให้เสร็จก่อน
คำถามออกมาแล้ว
ถามว่า :
1 : ต้องใช้พิกัดกำลังผลิตเท่าไรจึงจะทำให้คุณยายร่วงไปกองบนพื้น
2 : ยายแก่ต้องการเงินชดเชยเท่าไร?
ชาวเน็ต “......（&amp;……**……%￥￥##@!!!”
“พิกัดกำลังผลิตที่จะทำให้ร่วงไปกองบนพื้น?”
“ร่วงไปกองบนพื้นแม่*มีพิกัดกำลังผลิตด้วยเหรอวะ?”
“ต้องการเงินชดเชยเท่าไร? ฉันจะไปรู้ยายแกเรอะ!”
ทันใดนั้น เหล่าชาวเน็ตกับบรรดาเด็กสอบเข้ามากมายพลันรู้สึกว่าตนเองไร้เดียงสากันเกินไป! เห็นจางเย่โปรยรางวัลอย่างนี้ในทีแรก พวกเขายังรู้สึกมีแรงบันดาลใจ ยังคิดอยู่เลยว่าจะได้มีโอกาสด่าหมอนี่ซึ่งๆ หน้าสักที แต่ตอนนี้พอมาคิดทบทวนดู จางเย่เป็นคนยังไงน่ะเหรอ? จางเย่คือโคตรคนร้ายกาจ! โคตรเจ้าเล่ห์ยังไงน่ะหรือ? จากประสบการณ์ที่ผ่านมาก็บอกพวกเขาไว้หมดแล้ว! แต่ไหนแต่ไรมีแต่จางเย่ที่ตอกหน้าผู้คน ไม่เคยมีใครได้ตอกหน้าเขามาก่อน ลองดูโจทย์พวกนี้เอาเถอะ ดูสิดู ไอ้หมอนี่ไม่ได้วางแผนจะให้พวกเขาชนะแต่แรกแล้ว! แต่ละข้อแม่*ปัญหาโลกแตกชัดๆ!
“โมโหจนอยากจะร้องไห้!”
“น่าอดสูฉิ*หาย!”
“โจทย์พวกนี้มีคำตอบที่ไหนกันวะ!”
“ฉันก็ว่าทำไมเขาถึงกล้าเดิมพันใหญ่โตอย่างนั้น เฮอะ!”
“จางเย่ออกมานะ!”
ทุกคนล้วนทำอะไรหมอนี่ไม่ได้เลย!
จางเย่ขยับนิ้วพิมพ์ลงในเวยป๋อ “โจทย์ทั้งสี่ข้อออกมาหมดแล้ว มีคนตอบได้ไหมเอ่ย? ผมจะต่อให้หน่อยก็ได้นะ โจทย์สี่ข้อนี้ขอแค่มีสักคนตอบถูกหมดสามข้อ ก็ถือว่าผ่าน มารับรางวัลได้เลย นั่นหมายความว่า นอกจากข้อที่ถามว่ายายแก่ต้องการเงินชดเชยเท่าไรแล้ว ตอบข้ออื่นถูกหมดก็โอเค”
ชาวเน็ตเริ่มก่นด่าสาปแช่ง!
“พูดบ้าๆ! นอกจากข้อเรียงความแล้ว ข้ออื่นใครมันจะไปตอบได้วะ!”
“ปัญหาโลกแตกพวกนี้ไม่มีคำตอบหรอก!”
“ฉันว่านายก็แค่ยียวนกวนประสาทเท่านั้นแหละ!”
“ไม่ผิด หมอนี่ต้องการแค่ป่วนประสาทแน่ๆ เขาเองก็ตอบไม่ได้หรอก!”
“ชัวร์ป้าบ! ยังจะมาซีปัล? มาเอ๋อตีเก้อเซิ่นอาอีก? ตัวเลือกพวกนี้ไม่เห็นเกี่ยวอะไรกับโจทย์เลยเว้ย! แน่จริงนายมีวิธีทำคำตอบที่ถูกต้องมาให้พวกเราดูไหมล่ะ! อย่ามัวแต่โม้!”
“ใช่ โจทย์นี่ไม่มีคำตอบหรอก จางเย่ก็แค่จงใจหลอกล่อพวกเราไปงั้นเอง!”
“จางเย่ นายมันร้ายกาจเกินไปแล้ว ตอนสอบเข้าก็ลวงล่อพวกเราเด็กสอบเข้าจนไม่มีชิ้นดี ตอนนี้เพิ่งสอบเข้าเสร็จ นายก็ยังล่อลวงเราอีก!”
“โค่นหมอนี่ลงมาซะ!”
“ปัญหาโลกแตกนี่ก็มีแต่นายนั่นแหละที่คิดออกมาได้!”
“ไม่ต้องคำนวณกันต่อแล้ว ห้องเลคเชอร์จางเย่อะไรกัน จางเย่แหย่พวกเราเล่นต่างหากล่ะ คำถามไม่มีคำตอบตั้งแต่แรก อย่าไปเสียแรงเปล่าเลย!”
ไม่มีคนคิดคำนวณต่อไปอีก ทุกคนต่างมารุมด่าจางเย่บนเวยป๋อแทนกันหมด!
จางเย่รออยู่นานก็ไม่มีคนให้คำตอบเขาได้สักคน จึงพิมพ์ออกไปว่า “ใครบอกว่าผมแค่แหย่ทุกคนเล่น? ผมตั้งโจทย์มา ย่อมต้องมีคำตอบแน่นอน นี่..ไม่มีคนลองทำดูอีกทีหน่อยเหรอ?”
ชาวเน็ตทั้งฉุนเฉียว ขบขันและอับอาย!
“ผายลม!”
“มีคำตอบอะไรของนาย! คายมา!”
“เฮอะ!”
“อาจารย์จางดื้อด้านเกินไปแล้ว!”
“ถ้างั้นคุณช่วยบอกพวกเรามาสิว่าคำตอบคืออะไร?”
“ฉันก็ยังไม่เชื่ออยู่ดี!”
ด้วยความครื้นเครงชุลมุนวุ่นวาย คนดังหลายคนก็มาร่วมมุงด้วย
เวยป๋อของเหยาเจี้ยนไฉ “เชี่* นี่มันคำถามสอบเข้าที่ไหนล่ะ นี่มันเรื่องขำขันชัดๆ!”
เวยป๋อของนักร้องสาวคนหนึ่ง “โจทย์พวกนี้มีคำตอบจริงๆ เหรอ? ล้อเล่นรึเปล่า?”
ไม่ว่าใครก็ไม่เชื่อ ต่างคิดว่าจางเย่ปั้นเรื่องตลกมาทำเป็นโจทย์ขำๆ
ปรากฏว่าผ่านไปเพียงนาทีเดียว จางเย่ก็โพสต์คำตอบออกมาจริงๆ!
ยกตัวอย่างเช่นโจทย์ข้อที่สาม “จากลักษณะภายนอกที่ดูเหมือนไม่สมเหตุสมผล ความจริงแล้วนั้นเป็นการซุกซ่อนโจทย์ภูมิศาสตร์เอาไว้ ทำไมน่ะหรือ? ก่อนอื่น ช่วงชุลมุนหนีหัวซุกหัวซุนอยู่ลูกค้าที่มาใช้บริการซ่องโสเภณีย่อมตกใจอุทานออกมาเป็นภาษาถิ่นของตนเองเป็นประโยคแรก ดังนั้นโจทย์ข้อนี้จึงแค่ต้องทำการหาพื้นเพภูมิลำเนาของเขาออกมา เพราะฉะนั้นซ่องโสเภณีลับแห่งนี้น่าจะตั้งอยู่ที่ไหนล่ะ? เราต่างรู้กันดีว่าตำแหน่งการลอยทำมุมของดาวเหนือคือองศาละติจูดของพื้นที่ และเมื่อโจทย์ในข้อนี้บอกเอาไว้ว่า ทำมุม 38 องศา ดังนั้นละติจูดของพื้นที่นี้คือ 338 องศาเหนือ เมื่อมาดูตัวเลือก ข้อ B ติวเหลยโหลวโหมว แค่เห็นก็รู้แล้วว่าเป็นเมืองกวางตุ้ง และกวางตุ้งตั้งอยู่ที่ละติจูด 20 องศาเหนือ ดังนั้นข้อนี้จึงตัดไปได้ ส่วนข้อ C หนงเสี่ยงจู่ซา น่าจะเป็นพื้นที่ใกล้เคียงกับเซี่ยงไฮ้ ซึ่งเซี่ยงไฮ้ตั้งอยู่ที่ละติจูด 31 องศาเหนือโดยประมาณ เห็นได้ชัดว่าข้อนี้ก็เป็นตัวเลือกที่ผิดเช่นกัน!”
เห็นจางเย่แจกแจงคำตอบออกมา ชาวเน็ตพลันต้องตกตะลึง!
“เหย*****!”
“เหย*****!”
จางเย่ยังคงอธิบายต่อ “ปัญหาก็อยู่ที่ A กับ B แล้ว เอ๋อตีเก้อเซิ่นอา นี่คือคำพูดของที่ไหนน่ะหรือ? ก็คือสำเนียงส่านซีนั่นเอง และ‘ซีปัล’ นั้นชัดเจนว่าเป็นภาษาเกาหลี[2] ปัญหาก็คือทั้งเกาหลีและส่านซีต่างก็ตั้งอยู่ที่ประมาณละติจูด 38 อาศาเหนือทั้งคู่ จึงไม่สามารถตัดสินจากละติจูดได้ ถ้าเช่นนั้นก็ทำไม่ได้แล้ว ทำยังไงดีล่ะทีนี้? ก็ยังมีลองติจูดไง! แต่ดูดีๆ แล้วมันไม่มี ในโจทย์บอกเอาไว้ว่า 6 โมงเย็นตามเวลานครหลวง เกาหลีนั้นอยู่ทางตะวันออกของนครหลวง พอถึงเวลา 6 โมงเย็นก็มืดแล้ว ในขณะที่ส่านซีนั้นอยู่ทางตะวันตกของนครหลวง เวลา 6 โมงเย็นพระอาทิตย์จึงยังไม่ตก การที่นายตำรวจเสียวหลี่สามารถมองเห็นดาวเหนือได้ เป็นข้อพิสูจน์ว่าไม่ใช่เวลากลางวันแน่นอน เพราะฉะนั้นจึงอาจจะตัดข้อที่ว่าซ่องโสเภณีลับตั้งอยู่ที่ส่านซีออกไปได้ ดังนั้นคำตอบที่ถูกต้องของพวกเราก็คือข้อ D : ซีปัล ทีนี้เรามาดูข้อนี้กัน ‘นายตำรวจเสียวหลี่’ ในโจทย์คนนี้ก็คือตัวเบี่ยงเบน ซึ่งพวกคุณบางคนอาจจะตัดตัวเลือกข้อต่างประเทศออกไปตั้งแต่แรก ทั้งที่จริงแล้ว คนเกาหลีใช้แซ่ ‘李’(หลี่) กันไม่น้อยทีเดียว!
(李 ภาษาจีนออกเสียง หลี่ ส่วนในภาษาเกาหลีชื่อคนอาจเขียนด้วยอักษรจีนได้และออกเสียงเป็นภาษาเกาหลีว่า 리 รี/ลี)
ประกาศคำตอบ!
เหล่าชาวเน็ตพากันนิ่งเป็นซากศพ!
เหยาเจี้ยนไฉตกตะลึง!
นักร้องสาวคนนั้นตกตะลึง!
เหล่าเด็กสอบเข้าก็ตกตะลึง!
“......จางเย่ นายชนะแล้ว! นายชนะแล้วจริงๆ!”


=====================
[1] 春分 วันวสันตวิษุวัต คือวันเริ่มต้นเข้าสู่ฤดูใบไม้ผลิ เป็นวันที่กลางวันกลางคืนเวลายาวเท่ากัน ญี่ปุ่นเรียก ชุนบุน จีนเรียก ชุนเฟิน แต้จิ๋วเรียก ชุนฮุง อังกฤษ Vernal Equinox


[2] 棒子语(ปั้งจึอวี่) มาจาก 高丽棒子(เกาลี่ปั้งจึ) ขออธิบายก่อนว่า โดยทั่วไปคนเรียนภาษาจีนตามแบบเรียน เราจะคุ้นเคยกับคำว่า 韩语(หานอวี่) / 韩国人(หานกั๋วเหริน) หรือภาษาเกาหลี/คนเกาหลี มากกว่า ส่วนคำว่า 棒子(ปั้งจึ) นั้นแปลว่า กระบอง เป็นคำที่คนจีนแอบใช้เรียกคนเกาหลี แบบนัยยะเสียดสี แต่ไม่ใช่คำที่เอาไว้ด่า โดยมีต้นเหตุมาจากปลายสมัยราชวงศ์ชิง หลังปี 1931 ญี่ปุ่นเข้าร่วมกับเกาหลีไปปกครองจีน และเมื่อตำรวจเกาหลีไม่ถูกชะตากับคนจีนคนไหนก็จะใช้กระบองทุบตีอย่างหนัก จนมีคนจีนเสียชีวิตด้วยกระบองของคนเกาหลีเป็นจำนวนมาก คนจีนจึงแอบเรียกคนเกาหลีว่า 高丽棒子 นั่นเอง
*-*-*-*-*-*-*-*-*-*-*-*-*-*-*-*-*-*






[Go To Next Chapter]( ./17.md)