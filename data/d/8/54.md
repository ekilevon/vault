##บทที่ 754 : เป็นส่วนหนึ่งของประวัติศาสตร์กฎหมาย!
"ถล่มแม่*เอ็งสิ!"
"เหย*****!"
"นี่มันคะแนนเชี่*ไรวะ!"
"จางเย่ได้หกร้อยคะแนน? สี่ฉบับเต็มทุกข้อ?"
"เป็นไปได้ไง!"
"สวรรค์!"
"นี่มันเรื่องเชี่*อะไรกันวะ!"
"ไอ้หมอนี่ไปโด๊ปยาอะไรที่ไหนมา!"
"เชี่* แต่งนิยายโม้เหม็นก็ไม่ควรจะแต่งแบบนี้เว้ย!"
ชาวเน็ตตะลึงตาค้าง!
เหล่าสื่อตะลึงงัน!
คนทั่วประเทศตาแทบถลน!
คนที่รอดูจางเย่ล้มเหลวจนกลายเป็นเรื่องตลกอยู่เมื่อครู่ ขณะนี้พลันรู้สึกอึดอัดคับแน่นในอกจนแทบกระอักเลือด! ไม่มีใครคาดคิดว่าผลลัพธ์จะออกมาเช่นนี้ ทุกคนล้วนมึนงงไปหมด!
ขณะนั้นเวยป๋อของเหยาเจี้ยนไฉได้โพสต์ข้อความแสดงความตื่นตระหนก "เชี่*! นี่เรื่องจริงเปล่าเนี่ย!?"
เฉินกวงเองยังประหลาดใจ "เป็นไปได้ยังไงกัน!"
ฟ่านเหวินลี่โพสต์ตามมา "สวรรค์!!!!" พร้อมด้วยเครื่องหมายอัศเจรีย์เป็นทิวแถว!
ย่าจางเสีย "..."
ต่งซานซานโผล่หน้าตามมาด้วย "สอบได้คะแนนเต็ม!?"
หูเฟยตามมาต่อ "ไม่หรอกมั้ง!"
โหวเกอโผล่มาร่ำร้องด้วยคน "อาจารย์จางแม่*โดนผีสิงแล้วแน่ ๆ!"
โหวตี้ยังไม่อยากจะเชื่อ "สอบได้คะแนนเต็ม?"
ต้าเฟย "นั่นสิ สอบตั๋วทนายยังจะได้เต็มได้ด้วยเหรอ?"
เสี่ยวหลวี่ "เชี่*!"
เถียนปิน "เชี่*!"
ฮาฉีฉี "เชี่*!"
จางจั่ว "เชี่*!"
หลัวอี้เฉียง "เชี่*!"
ท้ายที่สุด แม้แต่มังกรเทพยดาเห็นหัวไม่เห็นหางอย่างจางหย่วนฉียังโพสต์ข้อความแสดงความตกตะลึง ไม่มีใครอยากจะเชื่อเรื่องตรงหน้าเลยสักนิด!
...เพราะอะไร?
ยังจะมาเพราะอะไรอีก!
นับตั้งแต่เริ่มมีการสอบใบประกอบวิชาชีพวิชากฎหมายอย่างเป็นทางการเป็นครั้งแรกของประวัติศาสตร์ชาติ ไม่เคยมีใครได้คะแนนเต็มมาก่อน สักครั้งก็ไม่มี! อย่าว่าแต่หกร้อยคะแนนเต็ม แม้แต่ห้าร้อยคะแนนยังแทบจะไม่เกิดขึ้น! สามเล่มแรกน่ะช่างเถิด เพราะเป็นข้อสอบปรนัย แต่เล่มที่สี่เป็นข้อสอบอัตนัยคดีตุ๊กตา ซึ่งไม่มีคำตอบที่ถูกต้องที่สุด เหมือนข้อสอบเรียงความวิชาภาษาที่ไม่มีคำตอบแบบมาตรฐาน อีกทั้งตัวกฎหมายเองก็ไม่อาจครอบคลุมทุกจุดได้ ยิ่งทำให้ความผันผวนในคำตอบมากขึ้นไปอีก แม้แต่ผู้ตรวจข้อสอบก็ยังไม่สามารถวางคำตอบล่วงหน้า การให้คะแนนจึงขึ้นอยู่กับการตัดสินของผู้ตรวจ รวมถึงขอบเขตความรู้วิชากฎหมาย แค่โดนหักไปสักสิบคะแนน ก็ไม่มีทางได้เต็มแล้ว มุมมองบางจุดอาจจะไม่ตรงกับผู้ตรวจให้คะแนนเสียด้วยซ้ำ ดังนั้นการโดนหักคะแนนเป็นร้อยถือว่าธรรมดา!
….ส่วนจางเย่น่ะเหรอ?
ไม่ขาดแม้สักคะแนนเดียว!
คะแนนเต็ม? เป็นไปไม่ได้! ไม่อยากจะเชื่อ!
ไม่เคยมีใครคาดคิดมาก่อน ว่าการสอบใบประกอบวิชาชีพวิชากฎหมายนั้นจะมีคนได้เต็ม แม้แต่คนออกข้อสอบก็ไม่เคยคิด! อีกอย่าง ข้อสอบปีนี้นับว่ายากที่สุดแล้วในช่วงหลายปีที่ผ่านมา ทำให้มีคนทนเห็นคะแนนเช่นนี้ไม่ได้ ไม่ทราบคะแนนชุดนี้เปล่งประกายเจิดจ้าจนคนตาบอดกันไปเท่าไร!คะแนนสอบของโลกนี้เป็นที่เปิดเผยต่อสาธารณชน ซึ่งหมายความว่าทุกคนสามารถเห็นคะแนนได้ ทำให้ประชาชนสามารถตั้งข้อสงสัยต่อคะแนนสอบว่าจะมีใครโกงข้อสอบหรือไม่ ส่วนคะแนนสอบของผู้เข้าสอบคนอื่น ๆ ก็ล้วนมีคะแนนเรียงรายอยู่ตามหลังจางเย่!
อันดับสอง : เถียนเถียน คะแนนรวม 451 คะแนน
อันดับสาม : อวี๋ชุน คะแนนรวม 451 คะแนน
อันดับสี่ : เซียวเฉาคว่อ คะแนนรวม 451 คะแนน
อันดับห้า : เฉินฮัวลี่ คะแนนรวม 451 คะแนน
คนอื่น ๆ คะแนนอยู่ในช่วงสี่ร้อยกว่า! ล้วนแล้วแต่เป็นคะแนนที่สูงที่สุดของปีนี้!
….แล้วจางเย่น่ะเหรอ?
600 คะแนนเชียวนะ! เปรียบกับอันดับสองแล้วยังสูงขึ้นมาอีกกว่าร้อยห้าสิบคะแนน!
ตัวเลขนี้พอปรากฏแก่สายตา นำไปเปรียบเข้ากับผู้เข้าสอบคนอื่น ๆ แล้ว ให้ความรู้สึกเหมือนว่าจางเย่ไม่ได้สอบข้อสอบชุดเดียวกันคนอื่น ๆ!
ความแตกต่างช่วงใหญ่นี่มันแปลว่ายังไงกัน?
ต่างกันราวฟ้ากับดินน่ะสิ!
ทุกคนชมดูจนตาลาย แม่*เอ๊ย สรุปแล้วความรู้ทางกฎหมายของคนคนนี้สามารถทำคะแนนฝืนลิขิตฟ้าจนได้เต็มจริง ๆ!
ชาวเน็ตล้วนต้องแหกปากร่ำร้อง!
"ยังจะบอกว่าจางเย่เจอข้อสอบชุดนี้แล้วต้องน้ำตาไหล? น้ำตาไหลกะปู่เอ็งสิวะ!"
"ใครบอกกันว่าจางเย่ได้คะแนนไม่ถึงร้อยนะ? ใคร?"
"โคตรน่ากลัวฉิ*หาย!"
"หน้าบวมหมดแล้วว้อย!"
"ฉันก็ด้วย!"
"น้องสาวนายน่ะสิ บวมด้วยว้อย!"
"บอกกันแต่ว่าจางเย่ได้ศูนย์ สุดท้ายแม่*ดันได้เต็ม! ฉายาจางจอมตอกหน้าไม่ได้เสียเปล่าจริง ๆ! คราวนี้ตอกจนทุกคนหน้าบวมไปตาม ๆ กัน! ตอกหน้าคราวนี้ ตอกได้ดุดันเกินไปแล้วว้อย!"
"ฉันยังจะรอดูจางเย่กลายเป็นเรื่องโจ๊กไปซะอีก! โจ๊ก? ไหนโจ๊กวะ!"
"โจ๊กสิ! จางเย่คงกำลังนั่งดูพวกเรากลายเป็นโจ๊กไปน่ะสิ! ฮือ! อาจารย์จาง นับว่าคุณร้ายกาจ! ฉันยอมศิโรราบ! จริง ๆ นะ!"
"คุณติวสอบตั๋วยังไงกันเนี่ย?"
"นั่นสิ ติวยังไงน่ะ?"
"ใช้ยาโด๊ปแน่ ๆ!"
ไม่มีใครคิดว่าจางเย่จะโกงข้อสอบ เพราะการสอบครั้งนี้ไม่มีทางทำได้ ถ้าคำตอบเหมือนกันทุกตัวอักษร ผู้ตรวจก็ตัด 0 คะแนนทันที นี่อาจเป็นเหตุที่มีคนได้ศูนย์คะแนน อีกอย่าง อันดับสองต่อจากจางเย่ได้เพียง 451 คะแนน ต่อให้จางเย่นั่งหลังหรือนั่งหน้าคนนี้พอดี เขาก็ไม่มีทางลอกจาก 400 มาเป็น 600 คะแนนได้หรอก ช่องว่าง 150 คะแนน ยังจะไปลอกใครได้อีก! นั่นทำให้ทุกคนเห็นว่าคะแนนเต็มนี่แหละคือฝีมือของจางเย่!
แต่ยิ่งทราบเช่นนี้ ทุกคนยิ่งได้แต่ยิ้มขื่น!
"อาจารย์จางบ้าไปแล้ว!"
"หมอนี่มันประหลาดเกินไปแล้ว!"
"ประวัติศาสตร์วงการกฎหมายต้องเขียนใหม่แล้ว หลังสอบใบประกอบวิชาชีพมาหลายปี ผู้เข้าสอบสะท้านฟ้าที่ได้คะแนนเต็มก็ปรากฏตัวออกมาจนได้! เชี่* ยิ่งกว่านั้นยังเป็นคนนอกวงการอีก! อาจารย์จางตอกหน้าวงการกฎหมายอีกแล้ว! เรียนกันมาตั้งนาน เตรียมจะฟูมฟักเหล่าอัจฉริยะ แต่สุดท้าย พวกอัจฉริยะทางกฎหมายกลับไม่ได้ดีไปกว่าคนนอกเลย! แค่คิดนะ...แค่คิดก็เจ็บไข่เชี่* ๆ!"
"ชีวิตนี้ จางเย่ทำอยู่แค่สองเรื่องเท่านั้นแหละ หนึ่งตอกหน้า! สองเตรียมตัวตอกหน้า!"
"มุกเด็ดว่ะ!"
"ฮ่า ๆๆ พวกนายตลกกันจัง!"
กระแสในเน็ตดังระเบิด!
……
ที่บ้าน
ประตูห้องนอนของจางเย่ถูกพ่อกับแม่ผลักเปิดโครม!
"ไอ้หนู! สอบผ่านแล้วเรอะ? สอบผ่านจริง ๆ เรอะ?" แม่มีสีหน้าตกตะลึงหลังได้เห็นข่าว
จางเย่หัวเราะร่า "ใช่ครับ"
แม่ถามด้วยความตกใจ "สอบผ่านได้ยังไงน่ะ!"
พ่อยังไม่อยากจะเชื่อ "คะแนนเต็มด้วย?"
จางเย่กระหยิ่มยิ้มย่อง เริ่มโม้แหลกลาญ "งั้น ๆ แหละ คะแนนสอบเต็มแค่หกร้อยหรอก ถ้าให้พันคะแนน ผมก็ทำได้พันคะแนนนั่นแหละ บอกแล้วว่าข้อสอบนี่น่ะกล้วย ๆ พวกพ่อกับแม่ก็ไม่เชื่อ หาว่าผมขึ้โม้ เฮ้อ แถมยังเหน็บผมทุกวันอีก! แม่เห็นหรือยังว่าลูกแม่น่ะเก่งขนาดไหน? ไม่มีการสอบไหนที่ผมทำไม่ได้หรอก หึ! มันจะยากสักแค่ไหนกันเชียว!"
แม่ตระหนก "ลูกฉัน... ต่อไปจะไปเป็นทนายแล้วเหรอ?"
จางเย่หัวเราะ "ยังไม่เป็นทนาย แค่มีใบอนุญาตประกอบวิชาชีพทนาย ก็ถือว่าเป็นคนในแวดวงวิชาชีพนี้แล้ว หึ ๆ แต่ผมยังไงก็ไม่เป็นหรอก ที่ไปสอบก็เพราะจะได้มีลู่ทางมากหน่อย ได้ออกข่าวก็ถือว่าได้สร้างชื่อบ้าง"
ขณะนั้นโทรศัพท์ก็ดังขึ้น
เป็นสายจากเหยาเจี้ยนไฉ เหล่าเหยาเปิดปากก็กล่าว "ไอ้น้องชายทำไมถึงคึกคักนักหนาล่ะเนี่ย! สามร้อยหกสิบวิชาชีพจะเข้าไปแหย่ทุกอาชีพเลยรึไง!"
จางเย่หัวเราะ "ก็ดูกันไปก่อน"
เหยาเจี้ยนไฉ "จริง ๆ เลยนะนายเนี่ย!"
จางเย่ "เหล่าเหยา จำได้ว่าไม่กี่วันก่อนโพสต์เวยป๋อทับถมฉันนี่ ว่าไงนะ? อ้อ บอกว่าฉันสอบได้คะแนนไม่ถึงร้อยใช่ไหม?"
เหยาเจี้ยนไฉ "...ไอ๊โหย ลืมเลยว่าทำกับข้าวไว้อยู่ ไปปิดเตาก่อนล่ะ!"
ตู้ด ๆๆ แล้วสายก็ตัดไปทันที
จางเย่หัวเราะ จากนั้นเพื่อน ๆ ก็โทรมาหากันอย่างต่อเนื่อง
มีทั้งคนตกใจ!
มีคนพูดไม่ออก!
มีคนมาแสดงความยินดี!
……
ขณะเดียวกัน
ทางฝ่ายคณะกรรมการจัดสอบใบประกอบวิชาชีพทนาย สมาชิกทั้งยี่สิบกว่าคนล้วนนั่งประชุมกันอยู่ในห้อง
ประธานคณะกรรมการกล่าว "ผมเพิ่งได้รับคำสั่งจากเบื้องบนว่าให้พวกเราตรวจสอบข้อสอบของจางเย่อีกครั้งหนึ่งเพื่อให้แน่ใจว่าจะไม่เกิดปัญหา"
สมาชิกหญิงที่นั่งต่อมายิ้มขื่น "ไม่เกิดปัญหาอะไรจริง ๆ"
ประธานกล่าว "ตรวจอีกรอบเถอะ ตอนนี้เรื่องนี้ทำให้เกิดความวุ่นวายไม่น้อย ผู้เข้าสอบคนอื่น ๆ รวมถึงคนในแวดวงกฎหมายเองก็นึกเคลือบแคลงสงสัย เราต้องให้คำอธิบายกับพวกเขาสักหน่อย"
ชายคนที่นั่งอยู่ค่อนไปอีกจนปัญญา "ข้อสอบเล่มที่สี่ของจางเย่ผมเป็นคนตรวจให้คะแนนเอง ผมยังพยายามหาจุดที่จะหักคะแนนเขาให้ได้เสียด้วยซ้ำ แต่...หาไม่เจอจริง ๆ แม้แต่คดีตุ๊กตาที่นอกเหนือขอบเขตวิชากฎหมาย หรือคดีตุ๊กตาที่ฟันธงชัด ๆ ลงไปไม่ได้นั่น เขาก็ตอบได้อย่างดี เลี่ยงจุดสับสนไปได้อย่างชำนาญ ผม...จะไปมีเหตุผลอะไรมาหักคะแนนเขาได้?"
หญิงวัยกลายคนที่อยู่ถัดไปจากเขากล่าวเสริม "แม้แต่สะกดผิดสักคำยังไม่มี ข้อสอบเล่มสี่ของเขา งดงามที่สุด ไร้ตำหนิสักข้อ แค่คำตอบไม่กี่ประโยคก็บอกได้ทันทีว่าความรู้วิชากฎหมายของเขาน่ะนับว่าสั่งสมจนถึงระดับ ดูเหมือนเขาจะจดจำความรู้วิชากฎหมายรวมถึงคดีตัวอย่างในตลอดห้าสิบปีมานี้ได้ทั้งหมดด้วย! ถึงฉันจะรู้ว่ามันเป็นไปไม่ได้ ไม่อิงกับความเป็นจริงก็เถอะ แต่ฉันก็ยังรู้สึกแบบนี้จริง ๆ!"
ชายวัยกลางคนถอนหายใจยาว "ไอ้หมอนี่ไปเรียนวิชากฎหมายมาจากไหนนะ!"
อีกคนหนึ่งกล่าว "ไม่แปลกที่คนในวงการไม่เชื่อ ตอนเห็นข้อสอบของจางเย่ ผมเองก็ไม่อยากจะเชื่อ ต่อให้เป็นผมสอบ ผมก็ตอบได้ไม่ดีเท่าเขาจริง ๆ!"
"เฮ้อ"
"ให้จางเย่ร่วมวงการ ไม่รู้จริง ๆ ว่าเป็นวาสนาหรือคราเคราะห์"
"คนเขาได้คะแนนเต็ม คุณไม่ให้เขาเข้ามาจะได้หรือ?"
"ที่ผมกังวลอยู่ตอนนี้ก็คือ...วงการกฎหมายเราจะไม่สงบสุขแล้วน่ะสิ!"
"นั่นสิ ก่อนสอบตั๋วจางเย่ก็ชนะคดีกับ CCTV1 แล้ว มาตอนนี้มีใบประกอบฯ หมอนี่จะไม่ผ่าสวรรค์จนเป็นรูโหว่หรอกเรอะ?"
"ถึงตอนนั้น เราค่อยแจ้งกับเบื้องบนให้จับเขาเข้ารายชื่อบุคคลพึงระวังแล้วกัน"
"ยังต้องให้บอกเรอะ? เมื่อกี้ฉันรับสายจากข้างบนมาแล้ว พอรู้ว่าจางเย่สอบตั๋วฯ ผ่านปุ๊บ ผู้บริหารข้างบนก็สั่งให้ฉันเอาชื่อเขาเข้าเป็นผู้ประกอบวิชาชีพกฎหมายพึงระวังทันที!"
"ไวขนาดนั้น?"
"ใครใช้ให้เขาชื่อเสียงต่ำตมขนาดนั้นล่ะ!"
"ถูกขึ้นบัญชีเฝ้าระวังวันเดียวกันกับที่สอบผ่านใบประกอบฯ ทนาย? เชี่* เรื่องนี้ไม่เคยเกิดขึ้นมาก่อนในประวันติศาสตร์! แต่ว่ากับจางเย่ ระวังให้มากขึ้นหน่อยก็ไม่ถือว่ามากไปหรอก!"
ทุกคนล้วนเป็นกังวล ทั้งยังอับจนปัญญากันสุด ๆ ไม่ว่าจะพูดอะไร ไม่ว่าจะทำอะไร ไม่ว่าจะระวังแค่ไหน พวกเขาล้วนไม่อาจจะปฏิเสธความจริงอย่างหนึ่งได้ว่า —— ขณะนี้ จางเย่ถือเป็นสหายร่วมวิชาชีพของตนแล้ว!
……
อีกด้านหนึ่ง
สื่อกำลังลุกเป็นไฟ!
หนังสือพิมพ์แต่ละฉบับล้วนออกข่าวกันอย่างต่อเนื่อง!
‘คะแนนเต็มครั้งแรกในประวัติการสอบตั๋วฯ !’
‘วันนี้ จางเย่สำแดงพรสวรรค์ทลายฟ้าของเขาอีกครั้งหนึ่งแล้ว!’
‘บนโลกคงมีคนแบบนี้อยู่จริง แม้แต่เหล่าอัจฉริยะยังต้องแหงนมอง!’
‘จางเย่สอบตั๋วทนายผ่านเป็นอันดับหนึ่งด้วยคะแนนเต็ม!’
‘ครั้งแรกในประวัติศาสตร์! จางเย่ทลายสู่วงการกฎหมาย!’
*-*-*-*-*-*-*-*-*-*-*-*-*-*-*
>>> รางวัลกิจกรรมเดือนที่แล้ว จะอัปวันละ 2 ตอน เป็นเวลา 5 วัน <<<


[Go To Next Chapter]( ./55.md)