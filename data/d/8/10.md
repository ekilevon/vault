##บทที่ 710 : ยากจนทำเด็กสอบเข้าร้องไห้แล้ว!
บนเวยป๋อ
ดาราหลายคนก็เข้ามาร่วมสนุกเช่นกัน
นักร้องสาวระดับ C คนหนึ่งคอมเมนต์ “เฮ้อ ทำไมข้อสอบเข้าวิชาภาษาจีนปัจจุบันถึงยากขนาดนี้นะ? ถ้าปีนั้นฉันเจอข้อสอบเข้าชุดนี้ล่ะก็ ฉันคงสอบไม่ติดแน่เลย!”
เฉินกวง “ไดเรกเตอร์จางก่อเรื่องให้สังคมเกรี้ยวกราดอีกแล้วสิ!”
เหยาเจี้ยนไฉ “เหอๆ จางน้อยก็รนหาที่ตายเก่งจริงๆ ฉันจะคอยดูซิว่าลงจากเขามาแล้วเขาจะทำยังไงตอนโดนเด็กสอบเข้าชาวเมืองหลวงรุมตื้บ!”
ฟ่านเหวินลี่ “พรืด โจทย์พวกนี้ทำเอาฮาสินะ”
ต่งซานซาน “ความคิดของจางเย่ ไม่เคยเหมือนชาวบ้านปกติเลยนะ คิกๆ”
เฉินกวง “ความจริงแล้วก็ไม่ใช่ความผิดจางเย่ ใครใช้ให้ปฏิรูปการสอบเข้าเขตนครหลวงปีนี้ล่ะ คณะกรรมการจัดสอบมาหาเขา ก็เพื่อกดดันให้จางเย่ออกข้อสอบยากๆ นี่นา ไม่งั้นจะเอาเขาไปทำอะไร? ยังดีนะที่ข้อสอบเหมือนกันหมด ทุกคนได้ความยากเท่ากัน เธอทำไม่ได้ คนอื่นก็ทำไม่ได้ ก็อยู่ระดับเดียวกันอยู่ดี สุดท้ายก็ขึ้นอยู่กับระดับของแต่ละคน ไม่มีอะไรยุติธรรมไม่ยุติธรรม ทุกคนเท่าเทียมกันหมด”
ที่พูดอย่างนี้ก็ถูก
เหตุผลก็ใช่
แต่พวกเด็กสอบเข้าไม่ได้คิดแบบนี้เนี่ยสิ คนนับไม่ถ้วนชิงชังจางเย่เข้าไส้ไปแล้ว แต่ละคนพากันโหยหวนอยู่บนอินเทอร์เน็ต แถมยังมีคนประกาศตั้งกลุ่ม ‘รณรงค์ต่อต้านจางเย่’ ขึ้นมาด้วย!
“ความคิดดี!”
“ฉันเอาด้วย!”
“ไม่สนเฟ้ย ฉันเข้าร่วมด้วย!”
“ขอปฏิญาณว่าจะดิ้นรนเพื่อหาทางตอกหน้าจางเย่จนถึงที่สุด!”
“ตอกหน้าจางเย่จอมกับดักกันเถอะ!”
“รอพวกลูกพี่สอบเลขเสร็จก่อนเถอะ! ถ้าพวกลูกพี่สอบเสร็จนะ ต้องได้เห็นเลือดจางเย่! คืนนี้ไม่มีอารมณ์เล่นเกมแล้ว ฉันจะนั่งปั่นกระทู้แม่*ทั้งคืน!”
“เหล่านักรบผู้กล้าเอ๋ย รวมฉันด้วย!”
หลายคนกระเหี้ยนกระหือรือ!
ทว่าอีกหลายๆ คนไม่ได้สนใจเรื่องพวกนี้แล้ว พวกเขากำลังกังวลกับข้อสอบวิชาเลขช่วงบ่ายมากกว่า
“ภาษาจีนยังขนาดนี้ แล้วเลขจะขนาดไหน?”
“ไม่กล้าคิดเลยเหมือนกัน!”
“ข้อสอบเลขน่ะ อาจจะเป็นจางเย่ออกสอบหมดคนเดียวก็ได้!”
“สวรรค์ ฆ่าฉันให้ตายดีกว่า!”
“การสอบเข้าสยองฉิ*!”
ขณะเดียวกัน สื่อออนไลน์แห่งหนึ่งได้ปล่อยบทวิเคราะห์ออกมา “สอบภาษาจีนเสร็จ นักเรียนสอบเข้าเขตนครหลวงร้องระงม ข้อสอบภาษาจีนสุดหิน ทะลุขีดความยากสุดในประวัติศาสตร์ที่เคยบันทึกไว้! ทว่าพอมองมุมกลับ โจทย์ที่ไม่มีคำตอบตายตัวอาจจะไม่ได้ยากเกินไปนัก? เป็นไปได้หรือไม่? ไม่เพียงแต่ภาษาจีนที่ยากสุดในประวัติศาสตร์ คณิตศาสตร์เองก็ยากที่สุดในประวัติศาสตร์เช่นกัน? 400 คะแนนก็นับว่าคะแนนสูงแล้วหรือ? หากคะแนนของทุกคนต่ำเหมือนกันหมด พลอยทำให้คะแนนขั้นต่ำอาจลดช่วงกำหนดลง ชะรอยว่า 400 คะแนนก็ติดม.เป่ยต้า ม.ชิงหัวได้แล้ว? เป็นไปไม่ได้หรอก!”
ตามมาด้วย อาจารย์ผู้เชี่ยวชาญในวงการจำนวนมากได้ทำการวิเคราะห์ตัดสิน
ล้วนเป็นผู้ทรงคุณวุฒิอยู่ไม่น้อย
คนในสายอาชีพกล่าว “คาดการณ์คร่าวๆ คะแนนภาษาจีนเฉลี่ยของนักเรียนสอบเข้าเขตนครหลวงไม่น่าทะลุถึง 75 คะแนน หรืออาจจะต่ำกว่า ต้องทราบว่า คะแนนภาษาจีนในการสอบเข้าของเขตนครหลวงในปีที่แล้วนั้น เฉลี่ยเกินร้อยอยู่ที่ 103 คะแนน ถ้าหากวิชาคณิตศาสตร์เพิ่มความยากเข้าไปด้วยอีก เกณฑ์คะแนนขั้นต่ำอาจจะอยู่ที่ไม่ถึง 400 คะแนน นับเป็นเรื่องที่ไม่น่าเป็นจริงได้”
ผู้ออกข้อสอบทั่วประเทศคนหนึ่ง “ความยากของข้อสอบคณิตศาสตร์เขตนครหลวงในปีนี้ อาจจะอยู่ที่ปานกลาง หรือสูงกว่าเฉลี่ยเล็กน้อย”
ผู้เชี่ยวชาญจากทุกหนแห่งแสดงการวิเคราะห์ในหลากหลายแง่มุม
เมื่อเด็กสอบเข้าได้ฟัง ก็มีกำลังใจขึ้นมา
“ใช่แล้ว!”
“วิเคราะห์ได้มีเหตุผล!”
“คณิตศาสตร์น่าจะไม่ได้ยากไปกว่าภาษาจีน!”
“พูดได้เข้าท่า!”
“ดีจังเลย แบบนี้ค่อยวางใจหน่อย!”
“อย่าเพิ่งสิ ยังเหลือวิชาสุดท้ายอีก!”




……




ช่วงบ่าย
เวลาเริ่มสอบใกล้เข้ามา นี่คือการสอบเข้ามหาวิทยาลัยวิชาสุดท้ายของปีนี้ ——คณิตศาสตร์!
เหล่านักเรียนสอบเข้าผ่านการก่นด่าอย่างเคร่งเครียดที่เจอข้อสอบภาษาจีนช่วงเช้าไปแล้วเรียบร้อย หลายคนจึงไม่ได้สนใจอะไรอีก โดยเฉพาะอย่างยิ่งเมื่อได้ประสบกับความยากเล็กๆ ของข้อสอบภาษาอังกฤษ วิทย์ และศิลป์ไปเมื่อวาน ซึ่งความยากของข้อสอบนี้เพิ่มขึ้นอย่างเห็นได้ชัด เรียกว่ายากต่างกันราวฟ้ากับเหว เด็กสอบเข้าบางคนไม่แม้แต่จะกลับไปสนใจคำถามเทพในช่วงกลางวันอีก เพียงแต่เร่งเร้าให้ผู้ปกครองรีบมาส่งห้องสอบก่อนเวลา
ความตื่นกลัวยังไม่จางหาย!
ความคุกรุ่นเกรี้ยวกราดก็เช่นกัน!
คือเหล่าเด็กสอบเข้าและเหล่าผู้ปกครอง!
“ตาหนู วิชาสุดท้ายแล้ว”
“ผมรู้แล้ว แม่”
“สอบภาษาจีนมันผ่านไปแล้ว ตอนนี้พูดอะไรก็ไม่มีประโยชน์อีก ให้โฟกัสที่การสอบวิชาสุดท้ายแทนดีกว่า เอาคะแนนวิชาเลขมาให้ได้เยอะๆ แก้ตัวให้วิชาภาษาจีนนะ”
“ได้!”
“มั่นใจ?”
“มั่นใจ!”
“อย่างนี้สิลูกชายแม่ ไปเลย!”
ด้านข้าง อีกครอบครัวหนึ่งก็กำลังกำชับลูก
“ยัยหนู พ่อเพิ่งเห็นในเน็ตมา ผู้เชี่ยวชาญวิเคราะห์ออกมาแล้วว่า ข้อสอบเลขไม่น่าจะยาก หนูไม่ต้องกังวลแล้วนะ!”
“หา? จริงเหรอคะ?”
“จริงสิ ผู้เชี่ยวชาญบอกเองจะผิดได้ยังไง? พวกเขาบอกว่าวิชาเลขอาจจะยากกว่าแค่ระดับปานกลางนิดหน่อย!”
“เยี่ยมไปเลย!”
เด็กสอบเข้าและผู้ปกครองไม่น้อยที่อยู่รอบๆ ได้ยินเข้าก็รีบเข้ามาถาม
“ไม่ยากจริงๆ เหรอ?”
“ถูกต้อง สื่อก็วิเคราะห์ออกมาแบบนี้เหมือนกัน ไม่เชื่อพวกคุณลองไปดูในเน็ตสิ”
“ฟู่ว ตกใจแทบตายแน่ะฉัน!”
“ไม่ยากก็ดี ขาฉันสั่นไม่หยุดจนเจ็บไปหมด!”
“งั้นต้องโกยคะแนนเลขมาให้เยอะๆ แล้วล่ะ! ชดเชยคะแนนภาษาจีนที่เสียไปกลับมา!”
“ใช่!”
“โว้ว ในเน็ตผู้เชี่ยวชาญหลายคนวิเคราะห์กันแบบนี้จริงด้วย!”
“ฉันดูหน่อยๆ!”
“ฮ่าๆ ถ้าเป็นแบบนี้ก็วางใจ!”
“ฉันก็ว่างั้น ภาษาจีนยากตั้งขนาดนั้น เลขจะยากอีกไม่ได้หรอก!”
จะเริ่มสอบแล้ว เหล่านักเรียนสอบเข้าต่างแยกย้ายเข้าสู่ห้องสอบ หลังจากที่ได้เห็นบทวิเคราะห์มากมายจากสื่อและผู้เชี่ยวชาญ ทำให้มีความมั่นใจกลับคืนมาไม่น้อย หยิบปากกา เตรียมแก้โจทย์ทุกข้ออย่างคาดหวังและร่าเริง!
แต่โชคร้าย ทันทีที่กระดาษข้อสอบเลขมาถึง เด็กสอบเข้าทั้งหมดพลันเห็นข้อสอบแต่ละข้อที่อยู่ในกระดาษหนาเป็นปึกนั้นแล้ว ก็ต้องตกตะลึงจนพูดอะไรไม่ออกไปทันที!
บางคนอ้าปากพะงาบๆ!
บางคนเอามืออุดปากแล้วกรีดร้องโดยไร้เสียง!
บางคนหน้าซีดเผือด!
และมีบางคนถือกระดาษข้อสอบเอาไว้ด้วยมืออันสั่นเทา!




……




โจทย์ข้อที่ 3 :
กำหนดให้จำนวนเชิงซ้อน z โดยที่สมการ z(2-3i) = 6+4i (ซึ่ง i เป็นส่วนจินตภาพ) สัมประสิทธิ์ของ z คือ
____


……


โจทย์ข้อที่ 9 :
ในกล่องใบหนึ่งมีลูกบอลขนาดเท่ากัน 3 ลูก สีดำ 1 ลูก ถ้าสุ่มหยิบลูกบอลออกมา 2 ลูก ความน่าจะเป็นที่ได้ลูกบอลสีไม่เหมือนกันคือ____


……


โจทย์ข้อที่ 13 :
โรงงานปั่นฝ้ายแห่งหนึ่งทำการศึกษาคุณภาพของใยฝ้าย โดยการสุ่มวัดความยาวเส้นใยฝ้าย 100 เส้น (ความยาวของเส้นใยฝ้ายเป็นมาตรฐานสำคัญในการวัดคุณภาพของปุยฝ้าย) ได้เป็นข้อมูลอันตรภาคชั้นระหว่าง [5, 40]
การกระจายความถี่ของฮิสโทแกรมแสดงเป็นรูปภาพ (แผนภูมิ)ในตัวอย่าง100เส้น มีอยู่____เส้นที่มีความยาวเส้นใยฝ้ายน้อยกว่า 20 มม.


……


โจทย์ข้อที่ 15 :
ภาษาจีน คณิตศาสตร์สองวิชา มีการตัดเกรดวัดผลอยู่สามระดับคือ ‘ดีมาก’ ‘พอใช้’ และ ‘ไม่ผ่าน’ สมมติให้นักเรียน A ได้เกรดทุกวิชาไม่ต่ำกว่านักเรียน B และมีอย่างน้อยหนึ่งวิชาที่ได้มากกว่านักเรียน B ดังนั้นประพจน์ ‘นักเรียน A ได้ผลการเรียนดีกว่านักเรียน B’ เป็นจริง สมมติให้นักเรียนทั้งหมด ไม่มีใครได้ผลการเรียนดีกว่าใคร และไม่มีใครได้ผลการเรียนวิชาภาษาจีนเท่ากัน และวิชาคณิตศาสตร์ก็เช่นเดียวกัน
คำถาม : มีจำนวนนักเรียนทั้งหมดกี่คนที่เข้าเงื่อนไขนี้?




………..




…...นี่มันคำถามอะไรกัน?
…...แม่*คำถามเชี่ยอะไรวะ?
อย่าว่าแต่แก้โจทย์เลยว้อย! แค่ดูโจทย์พวกนี้ เด็กเข้าสอบกว่าครึ่งก็กระอักเลือดออกมาทางปากแล้ว!
แม้แต่เด็กท็อปวิชาคณิตศาสตร์ยังเหงื่อแตกท่วมหัว พยายามจะตีโจทย์สุดชีวิต ส่วนเด็กที่อ่อนเลขต่างยอมจำนน ยอมแพ้ไปเรียบร้อย!
ถล่มโคตรเหง้าศักราชเตี่ยเอ็งสิ!
ใครแม่*บอกว่าโจทย์เลขไม่ยากวะ?
ใครแม่*บอกโจทย์เลขแค่ระดับปานกลาง หา?
พวกแกลองแหกตามาดูเองเซ่! นี่คือระดับกลางบ้านแม่*แกเหรอ? เนี่ยนะไม่ยากของแม่*?
ในเวลานี้เด็กสอบเข้าหลายคนเพิ่งรู้ตัวว่า พวกเขาโดนสื่อและคำพูดเชิงตรรกศาสตร์ชี้ชัดของพวกผู้เชี่ยวชาญในวงการนั่นหลอกเอาเสียแล้ว! ข้อสอบเลขไม่ได้เป็นอย่างที่พวกนั้นทำนายไว้สักนิด! แถมยากกว่าภาษาจีนไปไม่รู้ตั้งกี่เท่า! โจทย์ภาษาจีนอย่างน้อยที่สุดพวกเขาอ่านแล้วก็ยังเข้าใจเนื้อหา ยังพออ่านแล้วเข้าใจว่าโจทย์ถามอะไร แต่ดูโจทย์ในข้อสอบเลขเหล่านี้สิ พวกเขาจ้องจนลูกตาแทบกระเด็นอยู่ตั้งนาน อ่านไปเป็นสิบกว่ารอบ ก็ยังมึนงงไม่เข้าใจว่าโจทย์แม่*ถามเชี่*อะไรเลย!


คนในโลกใบนี้ย่อมไม่อาจรู้ที่มาที่ไปของคำถามเหล่านี้ ที่มาของพวกมันมีเพียงจางเย่คนเดียวที่รู้ คำถามหลายหลากเหล่านี้ ล้วนมาจากข้อสอบเข้าในแต่ละเขตแต่ละปีในโลกเดิมของจางเย่ มีข้อสอบเข้าเขตนครหลวงปี2014 ข้อสอบคณิตศาสตร์ทั่วประเทศปี2009 และยังมีข้อสอบเลขที่ได้ชื่อว่ายากที่สุดในการสอบเข้าของเขตเจียงซูปี2010 ต่างถูกจางเย่คัดสรรหยิบยกออกมา แล้วเอามาใช้พร้อมกัน ณ ข้อสอบวิชาคณิตศาสตร์ในการสอบเข้ามหาวิทยาลัยเขตนครหลวงปีนี้ ระดับความยากจึงสุดจะบรรยาย เกินกว่าจินตนาการไปไกลลิบ!
อย่างไรเสีย นี่ไม่ใช่ว่าจางเย่จงใจทำให้ยากกับเด็กสอบเข้า หมอนี่เองก็ได้รับคำสั่งมาอีกที คณะกรรมการจัดสอบต้องการให้ยิ่งยากยิ่งดี ให้ปฏิรูปไปอย่างที่ไม่เคยมีมาก่อน จางเย่จึงขัดไม่ได้ คณะกรรมการจัดสอบต้องการคำถามที่ยากมากๆ เขาจึงจัดที่ยากมากๆ ให้ งานของเขาคือการออกโจทย์เท่านั้น ส่วนเรื่องอื่น? เขาไม่เกี่ยว!
กริ่งดังเตือนให้ส่งข้อสอบ
การสอบวิชาคณิตศาสตร์เสร็จสิ้น!
——พริบตานั้น การสอบเข้ามหาวิทยาลัยประจำปีแต่ละแห่งทั่วประเทศได้ปิดฉากลง!


……


เขตจินซื่อ
ศูนย์สอบแห่งหนึ่ง
“หลานเอ๊ย หลานสาว!”
“ย่าจ๋า หนูสอบเสร็จแล้วค่ะ!”
“ทำข้อสอบได้ไหม?”
“พอได้ค่ะ มีแค่ข้อสุดท้ายที่เขียนไม่ทัน”
“เอาเถอะ กลับบ้านกัน เดี๋ยวย่าจะทำอะไรอร่อยๆ ให้กินนะ”


……


เขตเป่ยเหอ
“ในที่สุดก็เป็นอิสระแล้ว! วะฮ่าฮ่า!”
“กลับบ้านไปฉันจะนอนหลับสามวันสามคืน!”
“ส่วนฉันจะเล่นเกมติดกันสามวันเลย! คงมันส์ดีพิลึก!”
“โอ้ว! ปลดแอกแล้วโว้ย!”


……


เขตเจียงหนาน
“สอบวันนี้ไม่ยากเท่าไรเว้ย!”
“นั่นสิ ง่ายกว่าปีก่อนนิดหน่อยแน่ะ!”
“ฉันนับดูแล้วนะ คะแนนรวมต้องพอผ่านล่ะ! มหา’ลัยจ๋า ฉันมาแล้วจ้ะ!”
“ฉันก็เหมือนกัน คณิตง่ายมากกกกกกกกกกกกกก!”


……


เหล่าเด็กสอบเข้าทั่วประเทศในเวลานี้ต่างเป็นอิสระแล้ว หลายคนหัวเราะคิกคักขณะเดินออกจากห้องสอบ แม้บางคนจะสอบไม่ค่อยได้หรือได้น้อย ก็อาจจะต่างไปบ้าง ทว่าเหล่าทุกคนล้วนมีท่าทางผ่อนคลาย ขณะเดินไปหาพ่อแม่ผู้ปกครองตัวเองกลับบ้านใครบ้านมันอย่างสบายๆ
ทว่า...มีอยู่สถานที่หนึ่งที่ไม่เหมือนกัน!
เด็กสอบเข้าในสถานที่แห่งนี้ไม่เหมือนกับเขตเมืองอื่นแม้แต่น้อย!
——นั่นก็คือเขตเมืองหลวง!
การสอบเข้ามหาวิทยาลัยเสร็จสิ้นลงแล้ว วิชาสุดท้ายสอบเสร็จแล้ว ด้านนอกบริเวณศูนย์สอบหลายแห่ง นอกจากพวกผู้ปกครองที่รอคอยอย่างใจจดใจจ่อปนกระวนกระวายมาตลอดแล้ว ยังมีนักข่าวหลายต่อหลายสำนักมาด้วยเช่นกัน นักข่าวบางคนมาพร้อมรถสัมภาษณ์ คาดว่าคงเตรียมทำสกู๊ปรายการพิเศษหรือไม่ก็หัวข้อข่าวตอนค่ำนี้
“อ๊ะ ออกมาแล้ว!”
“เร็วเข้า ถ่ายไว้เร็ว!”
“มาแล้วๆ! สอบเสร็จแล้ว!”
ทั้งผู้ปกครองและนักข่าวต่างเบียดเสียดกันอยู่ที่หน้าประตู
อย่างไรก็ตาม พวกเขาไม่ได้เห็นเด็กสอบเข้าวิ่งกรูออกมากันอย่างมีความสุขอย่างที่คาดไว้สักคน! ใช่แล้ว ไม่มีเลยแม้แต่คนเดียว! ทุกคนท่าทางเซื่องซึมต่างก้าวอย่างเชื่องช้ามาด้านนอกอย่างเงียบเชียบ บรรยากาศนั้นเรียกได้ว่าสลดหดหู่ แต่ละคนแห้งเหี่ยวราวมะเขือเผา ทั้งยังเหมือนเพิ่งถูกคนทุบมาจนน่วม
เหล่าผู้ปกครองเริ่มร้อนรน
“นี่มันเกิดอะไรขึ้น?”
“เสี่ยวเย่ เป็นไง? เป็นไงบ้าง?”
“โจวโจว ทำไมไม่พูดอะไรเลยล่ะลูก?”
“สอบเป็นไงบ้างหือ? หวาหวา! หนูพูดอะไรสักคำสิลูก!”
ฉับพลัน หลังจากที่เด็กชายรูปร่างผอมบางคนหนึ่งซึ่งอยู่ด้านหน้าสุดได้ยินผู้ปกครองเค้นถาม ก็ปล่อยโฮออกมาอย่างสุดกลั้น! “......โคตรพ่อโคตรแม่ยากเลยแงๆๆๆ!”
พอเขาร้องออกมา เด็กผู้หญิงจำนวนหนึ่งที่อยู่ข้างหลังก็เริ่มเบ้ปากน้ำตาร่วงเป็นเม็ดๆ มีเด็กหญิงคนหนึ่งร้องไปตะโกนไปด้วย “จางเย่! ฉันกับนายอยู่ร่วมโลกกันไม่ได้! อยู่ร่วมโลกกันไม่ได้! ฮือออออออ!”
เหล่าผู้ปกครองตะลึงงัน!
บรรดานักข่าวเองก็อึ้งกิมกี่!
บัดซบ! ข้อสอบเข้าเขตนครหลวงวิชาเลขปีนี้ออกมาแบบไหนกันแน่เนี่ย!? ทำไมจู่ๆ ก็มีเด็กสอบเข้าร้องไห้กันเต็มไปหมดเลยล่ะ!? นี่มันต้องยากขนาดไหนกัน!?
ขณะเดียวกัน
สนามสอบเขตนครหลวงที่อื่นก็ได้เจอภาพเหตุการณ์ที่ไม่ต่างกัน!
มีเด็กสอบเข้าหลายคนเดินออกจากสนามสอบทั้งน้ำตานองหน้า ร้องไป พลางสาปแช่งทีมออกข้อสอบ 18 ชั่วโคตรไปด้วย!
หากจะบอกว่าข้อสอบภาษาจีนทำพวกเขาร้องโหยหวนโอดครวญกันถ้วนทั่วแล้ว ชัดเจนว่ากับข้อสอบคณิตศาสตร์สำหรับพวกเขา ก็คือโดนถล่มเละราบคาบ! เห็นได้จากนักเรียนระดับท็อปเลขที่ได้เกรดคณิตยอดเยี่ยมในชั้นเรียนหลายคน ต่างร้องไห้ออกมาจากห้องสอบ นักเรียนดีเด่นผู้ซึ่งไม่เคยพูดคำหยาบมาก่อนอีกหลายคน ก็เริ่มกระทืบเท้าสบถสาบาน “อย่าให้กูรู้นะว่าไอ้เว*ตัวไหนมันเป็นคนออกข้อสอบ!”


*-*-*-*-*-*-*-*-*-*-*-*-*-*-*




[Go To Next Chapter]( ./11.md)