##บทที่ 774 : จางเย่เทรางวัล!
มหาวิทยาลัยเป่ยต้า
ตั้งแต่เมื่อวาน มหาวิทยาลัยจัดตั้งกลุ่มคอยสื่อสารกับสื่อและนักข่าวไว้แล้ว เพราะรองศาสตราจารย์จางเย่แห่งภาควิชาคณิตศาสตร์กำลังจะได้รับรางวัลอาเบล ซึ่งถือเป็นความสำเร็จในสาขาวิชาคณิตศาสตร์ แน่นอนว่าหัวหน้าทีมนี้คือคณบดีพานหยางแห่งภาควิชาคณิตศาสตร์และวิทยาศาสตร์ ส่วนตำแหน่งทางการ เขาเป็นรองผู้อำนวยการกลุ่ม ขณะที่ผู้อำนวยการกลุ่มคือรองอธิการบดีของมหาวิทยาลัย
วันนี้ พวกเขาต้องต้อนรับนักข่าวจำนวนไม่น้อยอีกครั้ง
สองวันนี้ สถานีโทรทัศน์ สำนักข่าวหนังสือพิมพ์ และคนในวงการคณิตศาสตร์ในประเทศล้วนแวะเวียนกันมาเยี่ยมเยือน บ้างถึงกับเป็นตัวแทนของสถาบันคณิตศาสตร์และภาคส่วนวิจัยต่างประเทศเข้ามาติดต่อกับมหาวิทยาลัย ขณะที่บางคนมาเพื่อหวังจะได้พบกับจางเย่และทำการนัดหมาย สถาบันวิจัยต่างชาติแห่งหนึ่งถึงกับแจ้งว่าต้องการร่วมมือกับมหาวิทยาลัยเป่ยต้า ขณะที่ความจริงคือต้องการทำงานร่วมกับจางเย่
พานหยางและพวกต้องยุ่งวุ่นวายจนหัวหมุน
“คณบดีพาน นักข่าวจากสถานีโทรทัศน์เหลียวตงมาแล้ว”
“ให้พวกเขารอไปก่อน ฉันจัดการทางนี้ก่อน”
“เฮ้อ วันนี้มีนักข่าวมาอีกหลายสิบคน ต้องรอต้อนรับอีกแล้วสิ”
“เป่ยต้าเราดังใหญ่แล้ว”
“ไม่งั้นเราจัดงานแถลงข่าวเลยดีไหมครับท่านคณบดี? ถ้ามากันทีละราย ๆ แบบนี้เมื่อไรจะจบ? คนเยอะมาก เรารับมือไม่ไหวแน่นอน”
“รอให้รับรางวัลก่อนถึงทำแบบนั้นได้ วีซ่าของรองศาสตราจารย์จางยังไม่ได้รับอนุมัติ เอกสารคำเชิญจากมูลนิธิอาเบลเองก็มีปัญหา ว่าแต่ทางรองศาสตราจารย์จางว่ายังไงบ้าง?”
“ยังไม่ทราบครับ ผมจะลองถามดู”
“อืม เรื่องนี้สำคัญ ถามมาให้เรียบร้อยล่ะ”
ทว่าพวกเขายังไม่ทันได้โทรถามสถานการณ์ล่าสุด เจ้าหน้าที่สำนักอธิการบดีที่ไปยังสถานทูตร่วมกับจางเย่ก็โทรกลับมาหาคณบดีพานเสียก่อน แค่คำพูดแรกก็ทำให้พวกเขาใจกระตุก!
“คณบดีพาน! เกิดเรื่องใหญ่แล้วครับ!” ฝ่ายสำนักอธิการบดีหน้าถอดสี
คณบดีพานใจคอไม่ดี “เกิดเรื่องใหญ่อะไร?”
เป่ยต้าเป็นองค์กรระดับไหน? นี่คือสถาบันอันดับหนึ่งของชาติ! คือหนึ่งในห้าสิบอันดับแรกของโลก! เหล่าทีมงานล้วนแต่เป็นคนที่เคยผ่านโลกมาก่อน เรื่องที่คนอื่นว่า ‘เรื่องใหญ่’ สำหรับพวกเขาล้วนเป็นคลื่นเล็กลมบางเบา ไม่ได้น่าสนใจอะไร ทั้งไม่ควรจะตื่นเต้นกับเรื่องเล็กน้อยเช่นนี้ แต่ถ้าฝ่ายสำนักอธิการบดีบอกว่า ‘เกิดเรื่องใหญ่’ อย่างนั้น...ต้องไม่ใช่เรื่องธรรมดาแน่!
ทางนี้พอพูด คนที่ตามมาดูเหตุการณ์ณ์ล้วนหันมามอง
“อะไรเหรอ?”
“เกิดเรื่องใหญ่?”
“เกิดอะไรขึ้น?”
คนในเป่ยต้าขยับเข้ามาล้อมพานหยางไว้ทันที
จากนั้น เจ้าหน้าที่ของสำนักอธิการบดีที่ปลายสายก็พูดประโยคที่ทำให้ทุกคนต้องตกใจ “วีซ่ายังไม่อนุมัติ โยฮันเนสบอกว่าเขาไม่ได้อยู่ในเมืองหลวง จะกลับมาพรุ่งนี้หรือมะรืนนี้ แบบนี้มันพยายามหาเรื่องเราชัด ๆ! มันต้องมีอะไรไม่ถูกต้องแน่ ๆ แต่ไม่คิดว่าจะไปทำให้รองศาสตราจารย์จางเดือดขึ้นมาได้!”
พานหยางใจหายวาบ “..เขาเป็นยังไง?”
ฝ่ายสำนักอธิการบดีแทบร้องไห้ ยิ้มขื่นกล่าว “รองศาสตราจารย์จาง…ปฏิเสธการรับรางวัล!”
คำนี้พอได้ยิน คนฝ่ายเป่ยต้าล้วนตะลึงพรืด!
คณบดีพานแทบล้มหน้าคะมำ “อะไรนะ? ปฏิเสธรางวัล?”
“ครับ!” ฝ่ายสำนักอธิการบดีว่า “ทำยังไงดีครับ?”
พานหยางเดือดดาล “จางน้อยอยู่ไหน?”
“ออกไปแล้วครับ!” ฝ่ายสำนักอธิการตอบ
“แล้วพวกเธอมัวทำอะไร? ทำไมไม่ห้ามเขา? ทำไมไม่หยุดเขาไว้!” พานหยางโกรธเกรี้ยวสุดขีด!
ฝ่ายสำนักอธิการบดีกล่าวด้วยความรู้สึกผิด “พวกเราพยายามแล้วครับ แต่ไม่ไหวจริง ๆ ความเจ้าอารมณ์ของรองศาสตราจารย์…ไม่ใช่ว่าคุณไม่ทราบ เขาระเบิดขึ้นมา…พวกเรา พวกเราจะไปหยุดเขาได้ยังไงกันครับ!”
คนอื่น ๆ อาจเคยได้ยินแค่ความเจ้าอารมณ์ของจางเย่จากอินเทอร์เน็ตหรือคำบอกเล่าต่าง ๆ แต่ไม่เคยมีใครเจอเข้าจริง ๆ ทว่าสำหรับเจ้าหน้าที่ของมหาวิทยาลัยแล้ว พวกเขาเคยเจอความเจ้าอารมณ์ของจางเย่มากกว่าหนึ่งครั้ง! บุคลิกที่แกร่งกร้าวของจางเย่ ใครบ้างไม่กลัว? แม้แต่อธิการบดียังรับมือเขาไม่ไหว! คนที่กล้าชี้หน้าด่าตัวแทนต่างประเทศว่า ‘โง่เง่า!’ ขนาดนี้ จะไปเปลี่ยนใจเขาได้ยังไง!
หลังวางสาย คณบดีพานยืนเงียบนิ่ง โกรธจนเครื่องรวนไปแล้ว!
ฝ่ายเป่ยต้ายิ่งวุ่นวายเข้าไปใหญ่
“จะเป็นลม!”
“รองศาสตราจารย์จ๊างงง…”
“เกิดเรื่องใหญ่แล้วจริง ๆ ด้วย!”
“รางวัลอาเบลเชียวนะ ไม่รับแล้ว?”
ไม่มีใครที่มหาวิทยาลัยจะเชื่อว่านี่คือเรื่องโกหก หากคนอื่น ๆ พูด พวกเขาอาจคิดว่าเป็นเรื่องตลก เห็นว่าเป็นเพียงคำขู่กลวงว่างเปล่าตอบโต้เรื่องที่วีซ่าไม่ได้รับการอนุมัติ อย่างไรนี่ก็เป็นถึงรางวัลระดับโลกอย่างรางวัลอาเบลเชียวนะ ไม่ใช่รางวัลเล็ก ๆ! แต่เมื่อคนที่พูดคือจางเย่ ความจริงที่พวกเขาเห็นก็คือ แม้คนอื่นจะไม่รู้ แต่ถ้าเป็นจางเย่…เขาคือคนที่ทำได้จริง ๆ!
ซวยแล้ว!
คราวนี้วุ่นวายใหญ่แล้ว!
รองศาสตราจารย์จางอย่าล้อเล่นกันเป็นจริงเป็นจังแบบนี้สิ!
…………..
ถนนวงแหวนที่สอง บนเส้นทางหลัก
จางเย่ยังกลับไม่ถึงบ้าน สายแห่งความเดือดดาลของคณบดีพานก็โทรมาแล้ว
“จางน้อย! เธอทำอะไรของเธอ!” คณบดีพาน
จางเย่หัวเราะ “ผมไม่ได้ทำอะไร ขับรถอยู่ครับ”
คณบดีพานกล่าวด้วยความเดือดดาล “เธอปฏิเสธรางวัลไปจริง ๆ?”
จางเย่รับคำ “เรียบร้อยแล้วครับ กะอีแค่รางวัลกระจอกที่ไม่ใช่รางวัลสามอันดับแรกของวงการคณิตศาสตร์ กลับยังกล้าคิดว่าตัวเองยิ่งใหญ่เสียเต็มประดา ลูกพี่ต้องไปขอร้องพวกมันด้วยเหรอ?”
“เธออย่ามาก่อเรื่อง!” คณบดีพานยืนกรานหนักแน่น “ฉันจะแสร้งทำเป็นไม่ได้ยินเรื่องที่เธอไม่ยอมรับรางวัล เรื่องวีซ่าฉันจะจัดการให้เอง ไม่ต้องกังวล พวกเราจะจัดการให้”
จางเย่ “ไม่ต้องหรอกครับคณบดีพาน อเมริกาผมไม่อยากไปแล้ว พวกเขาอยากเอาให้ใครก็ให้คนนั้นไปเถอะ”
“จางน้อย!”
“นิสัยเสียของผมคุณก็รู้ คุณอย่าพยายามชักจูงเลย เอาตามนี้เถอะครับ”
“จางน้อยเธอ…”
“ข้างหน้ามีจราจร ผมคุยต่อไม่ได้แล้วครับ วางแล้วนะคณบดีพาน!”
หลังวางสาย เขาก็วางโทรศัพท์มือถือไว้ข้างตัวก่อนขับต่อไป แม้เขาจะทำเป็นรังเกียจ แต่ความจริงก็ยังมีประโยชน์ต่อชื่อเสียงของเขาอยู่บ้าง ถ้าไม่พลาดไปย่อมเป็นการดี ตอนแรกเขาไม่ได้มีอคติอะไรเลยด้วยซ้ำ การที่มูลนิธิเลือกเขาย่อมแปลว่าทางนั้นยอมรับในตัวเขา เรื่องนี้ทำให้จางเย่ยินดีเป็นอย่างยิ่ง ขณะที่พบโยฮันเนส เขาจึงสุภาพและพูดจาอย่างเคารพด้วย แต่เมื่อทางมูลนิธิไม่เคารพเขากลับ เขาจึงมองว่านี่ก็เป็นเพียงรางวัลธรรมดาที่พวกนั้นเห็นว่าเป็นเรื่องยอดเยี่ยมกลับ ทั้งยังหาเรื่องเขาอย่างไร้เหตุผลและสร้างเรื่องยุ่งยากในการขอวีซ่าอีก ซึ่งเขารับไม่ได้! แน่นอนว่าจางเย่ย่อมเห็นรางวัลอาเบลเป็น ‘สิ่งแปดเปื้อน’ ที่ไม่หวังจะได้รับมา!
ไม่รับรางวัลของพวกแกสักรางวัล ฉันจะตายเรอะ?
ไปบอกกับยายแกเถอะ! ฉันไม่รับรางวัลเชี่*นี่แล้ว!


*-*-*-*-*-*-*-*-*-*-*-*-*-*-*-*






[Go To Next Chapter]( ./75.md)