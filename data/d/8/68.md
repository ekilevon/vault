##บทที่ 768 : โจรสลัดกลัวฉี่ราด!
ชาวเน็ตล้วนทราบเรื่องนี้แล้ว
"แย่ล่ะ ‘PvZ’ ถูกแคร็ก!"
"เล่นไม่ได้อ่ะ โดนดีดออกมาหน้า desktop ตลอดเลย!"
"อีกไม่กี่วันน่าจะแคร็กเสร็จแล้วแหละ"
" ‘Plants VS. Zombies’ อันตรายแล้ว! พวกไพเรตน่ะกินคนไม่คายกระดูกซะด้วยสิ!"
"ก็น่าจะเป็นอย่างนั้นอยู่แล้ว บริษัทที่ผลิต ‘PvZ’ เป็นบริษัทเล็ก ๆ ไม่มีชื่อเสียง ประสบการณ์กับเทคโนโลยีมีจำกัด วิธีป้องกันการแคร็กก็ต้องสู้พวกบริษัทใหญ่ ๆ ไม่ได้อยู่แล้ว โดนข้ามซีเรียลโค้ดไปก็ไม่แปลก วิธีป้องกันของ ‘PvZ’ ต้องเป็นระดับต่ำที่สุดแน่ ถ้าเป็นบริษัทใหญ่ ๆ คงยังถ่วงเวลาได้สักสามเดือนอยู่หรอก!"
"พูดอะไรตอนนี้ก็สายไปแล้ว!"
"นั่นสิ เกมเถื่อนออกมาแล้ว อย่าหวังเลยว่า ‘PvZ’ จะทำเงินอะไรได้มาก! อย่างมากก็ได้ชื่อเสียงมากหน่อย!"
……
ด้านนอก
หลังพบพื้นที่ปลอดคน จางเย่ก็ยืนพิงกำแพง หยิบโทรศัพท์มือถือออกมาหาเบอร์ ก่อนกดไปที่ ‘ต่งจื้อเฉียง’
รอสัญญาณสองครั้งก็มีคนรับสาย
ต่งจื้อเฉียงที่ปลายสายหัวเราะร่า "เป็นแขกที่ไม่คาดฝันจริง ๆ อาจารย์จางทำไมโทรหาผมได้ล่ะ?"
"ยุ่งอยู่หรือเปล่าครับหัวหน้าหน่วยต่ง?" จางเย่หัวเราะตาม
ต่งจื้อเฉียง "ยังพอไหว ช่วงนี้ไม่มีคดีอะไรใหญ่ ๆ"
จางเย่ "ทุกคนสบายดีนะครับ?"
"สบายดีสิ ไม่มีอะไรทำก็คุยกันแต่เรื่องคุณ โดยเฉพาะฟ่านอิงอวิ๋นน่ะ" ต่งจื้อเฉียงหัวเราะเบา ๆ "ว่ายังไง? มีธุระอะไรถึงโทรหาผมล่ะ?"
ต่งจื้อเฉียง - หัวหน้าหน่วยที่หนึ่งของกองป้องกันและปราบปรามความผิดทางอินเทอร์เน็ตแห่งชาติ ตอนนั้นเพื่อช่วยเหลือจางเย่จากการถูกคุมขัง เหราอ้ายหมิ่นใช้ให้ศิษย์น้องของเธอส่งเขาไปบำเพ็ญประโยชน์ในหน่วยเป็นเวลาสั้น ๆ เขายังได้ประสบกับสงครามแฮกเกอร์จีน-เกาหลีด้วยกันกับพวกเขา ดังนั้นจึงนับว่าสนิทกันพอสมควร และยังติดต่อหากันตลอด ทว่าบทบาทของจางเย่ในสงครามนั้นยังคงเป็นความลับ ฟ่านอิงอวิ๋นภายใต้ชื่อ ‘พี่ดาบยักษ์’ หรือ ‘FAN’ ทำงานในหน่วยนี้ เมื่อสนิทกันเช่นนี้ จึงไม่มีใครคิดว่าอีกฝ่ายเป็นคนนอก
จางเย่จึงกล่าว "ถ้าไม่มีธุระก็โทรหากันไม่ได้? เฮ้อ ความจริงผมควรจะไปหาคุณเอง แต่ว่าเรื่องมันเร่งด่วนเลยตัดสินใจโทรหาคุณแทน"
"กับผมยังจะมาเกรงใจอะไรกันอีก มีอะไรให้ช่วยก็บอกมา" ต่งจื้อเฉียงกล่าวอย่างอารมณ์ดี
จางเย่ "คืองี้ครับ งานชิ้นล่าสุดของผมคือเกม ‘Plants VS. Zombies’ "
ต่งจื้อเฉียง "ผมรู้แล้ว ในออฟฟิศเล่นกันทุกวัน ช่วงนี้งานน้อย ผมเลยทำหลับตาข้างลืมตาข้าง"
"มีเกมเถื่อนออกมาแล้วครับ"
"ไวขนาดนั้น?"
"ครับ เพราะงั้นเลยอยากขอให้คุณช่วย จัดการพวกโจรสลัดสักหน่อยได้ไหมครับ?"
"หือ?"
"ตอนนี้โจรสลัดเหิมเกริมมาก ต้องจัดการให้หนักหน่อยนะ"
"คุณเองก็เคยทำงานในหน่วย ใช่จะไม่รู้ว่าเรื่องนี้ไม่ใช่งานของเรา งานของพวกเราบอกกันชัด ๆ คือการรักษาความปลอดภัยทางไซเบอร์ อย่างเช่นคดีทางเครือข่ายระหว่างประเทศ คดีทางการเงิน แล้วก็ความมั่นคงของชาติ" ต่งจื้อเฉียงเหงื่อตก "เรื่องเกมเถื่อนนี่มัน..."
จางเย่กลับเถียงเขา "คุณอย่าดูเบาว่าเป็นแค่เกมเถื่อนเชียว นี่น่ะเป็นเรื่องสำคัญที่ก่อให้เกิดความเสี่ยงต่อประชาชน คุณรู้ไหมว่าพวกโจรสลัดเดี๋ยวนี้เหิมเกริมแค่ไหน? จะเกมส์ หนัง นิยาย ไม่มีใครป้องกันพวกโจรสลัดได้เลย ความสูญเสียทางเศรษฐกิจแต่ละปีน่ะอาจจะถึงหลักพันหลักหมื่นล้านหยวนทีเดียว คดีทางการเงินความเสียหายแค่ไหนกัน? สิบล้านก็ถือว่าเป็นคดีใหญ่แล้ว แต่ว่าโจรสลัดสร้างความเสียหายหลักพันล้าน! ต้องเป็นคดีใหญ่ที่สะท้านฟ้าเลยนะครับ!"
ต่งจื้อเฉียง "..."
สะท้านฟ้าอะไรกันฟระ!
"คุณรู้ไหมว่ามีกี่ครอบครัวที่ถูกทำลายเพราะโจรสลัดพวกนี้? มีคนกลายเป็นคนเร่ร่อนมากแค่ไหน? ผมน่ะปวดใจมากนะหัวหน้าต่ง! ปวดใจมาก! อาชญากรรมเช่นนี้ไม่ควรจะเกิดขึ้น ไม่ใช่แค่ความสูญเสียส่วนบุคคล แต่มันคือความสูญเสียของชาติ! พบกับพฤติกรรมแบบนี้ พวกเราไม่ควรยอมอดทนกับมัน! เราต้องโจมตีมันให้หนัก! ห้ามแสดงความเมตตาเด็ดขาด! ผมยอมเป็นผู้บุกเบิกกองหน้า! เราจะแสดงตัวอย่างให้พวกมันเห็นด้วย ‘Plants VS. Zombies’ นี่แหละ!"
คำพูดตอนแรก ๆ ก็จริงอยู่ แต่พอผ่านไป กลายเป็นฟังดูไม่น่าเชื่อถือขึ้นทุกที ๆ
ต่งจื้อเฉียงรู้นิสัยของจางเย่ในฐานะเพื่อนเก่าเพื่อนแก่ เขาจึงขัด "เอาล่ะ อาจารย์จาง ผมเข้าใจแล้ว เอาอย่างนี้ ไหน ๆ พวกเราก็ไม่มีงานอะไรใหญ่โต ผมจะให้ทีมงานจัดการแล้วกัน เรื่องของคุณ พวกเขาน่าจะทำให้จริง ๆ จัง ๆ อยู่หรอก"
จางเย่ "โอเค ขอบคุณมากครับหัวหน้าต่ง"
ต่งจื้อเฉียงหัวเราะ "คุณเป็นพี่น้องของหน่วยเรา ยังจะเกรงใจอะไร? เรียบร้อยก็เลี้ยงข้าวพวกเราสักมื้อก็พอ"
"แน่นอน" จางเย่ตอบ "เลือกร้านได้เลยครับ"
ต่งจื้อเฉียงรับปาก จางเย่ก็ทราบแล้วว่าเรื่องนี้ไม่มีปัญหา หน่วยงานนี้มีชื่อขจรขจาย จางเย่ทราบว่ามีแต่เขาเท่านั้นที่ขอร้องฝ่ายนี้ได้ ถ้าเป็นคนอื่น ไม่มีทางเด็ดขาด เรื่องง่าย ๆ เช่นนี้ หน่วยงานใหญ่ย่อมไม่รับคดีเกมเถื่อนแบบนี้มาทำ
หลังกลับเข้าไปในร้าน ทุกคนก็ถาม
"เป็นยังไงอาจารย์จาง?"
"จัดการพวกเกมเถื่อนนี่ได้จริงเหรอ?"
"สำเร็จแล้ว?"
จางเย่ไม่พูดอะไรมาก "ใกล้แล้วล่ะ ทุกคนรอฟังข่าวเถอะ"
……
บ่ายวันนั้น
สี่โมงเย็น
นายตำรวจท้องถิ่นชานเมืองกรุงได้รับคำสั่งจากผู้บังคับบัญชาให้ร่วมมือกับหน่วยหนึ่งของสำนักความมั่นคงไซเบอร์เพื่อจับกุมผู้ต้องสงสัยคนหนึ่งในเขตพื้นที่ของพวกเขา ส่วนรายละเอียด ทางหน่วยหนึ่งไม่ได้บอกไว้
หน่วยหนึ่งของสำนักความมั่นคงไซเบอร์?
หน่วยคดีร้ายแรง?
หน่วยงานเดียวกันที่เปิดโปงเครือข่ายอาชญากรทางอินเทอร์เน็ตข้ามชาติที่ก่อคดีฆาตกรรมห้ารายและเงินหมุนเวียนอีกพันล้านหยวนเมื่อไม่นานมานี้?
สถานีตำรวจท้องที่นั้นระแวดระวัง คิดว่าพวกเขากำลังจะต้องเจอกับอาชญากรตัวเอ้!
ทุกคนกระวนกระวายเป็นอย่างยิ่ง!
"เร็วเข้า! ตอนพวกเราออกปฏิบัติการ ไม่ต้องแจ้งนายตำรวจประจำสถานี เราจะจัดการเอง! อย่าให้ข้อมูลหลุดออกไป! ทุกคนส่งเครื่องมือสื่อสารทุกชนิดมาให้หมด! ติดต่อหน่วยติดอาวุธ ขอให้ส่งกำลังมาสิบ...ไม่สิ ยี่สิบนาย! ทุกคนอย่าลืมใส่เสื้อกันกระสุน! ย้ำ! ติดอาวุธ ใส่เสื้อเกราะกันกระสุน! ระวังตัว! เรากำลังเจอคดีใหญ่! เอาล่ะ ไป!"
ด้วยคำสั่งจากผู้บัญชาการ ตาข่ายฟ้าก็ถูกคลี่ลงมา!
……
ห้าโมงเย็น
บ้านหลังหนึ่งที่ชานเมืองหลวง
ขณะที่จางกวงเหวินถูกนายตำรวจติดอาวุธกว่าสามสิบนายล้อมไว้พร้อมจิตสังหารเต็มเปี่ยม! พอเห็นปากกระบอกปืนดำ ๆ สามสิบกว่ากระบอกแล้ว จางกวงเหวินพลันน้ำตาไหลนองหน้า
เขาฉี่ราด!
ฉี่ราดจริง ๆ!
ผู้การสถานีถามเสียงเย็น "ชื่อแซ่!"
จางกวงเหวินตอบเสียงสั่น "จาง จางกวงเหวิน!"
ผู้การสถานีสั่ง "ยกมือขึ้นไพล่ศีรษะ นั่งลง!"
จางกวงเหวินไม่ทราบว่าจะทำยังไงดี "พี่ตำรวจ คุณอาตำรวจ พวกคุณคือ... คือ..."
เห็นเขายังขยับวุ่นวาย มือเลื่อนลงไปแตกกระเป๋ากางเกง ก็คิดว่าเป็น ‘อาวุธ’ ทุกคนยกปืนในมือขึ้นพร้อมตะโกน "อย่าขยับ! อย่าขยับ! นี่คือคำเตือน! ยกมือไพล่หลังศีรษะเดี๋ยวนี้! ไม่งั้นเราจะยิง!"
นายตำรวจบางนายถืออุปกรณ์ไม่ทราบชนิดกวาดไปทั่วห้อง ดูเหมือนกำลังตรวจจับหาระเบิด!
จางกวงเหวินร้องไห้ เขารู้ว่าเขาไม่ใช่ตัวดี แต่ก็ไม่ได้เลวร้ายอะไรนัก อย่างมากที่ทำก็เล่นของเล่นไฮเทค แคร็กเกม ขายให้พวกโจรสลัดหาเงินเล็ก ๆ น้อย ๆ! เขาสาบานเลยว่าไม่เคยทำอะไรร้ายแรงมาก่อน! สถานการณ์ตรงหน้าทำให้เขาแทบจะเป็นลม ตำรวจติดอาวุธสามสิบกว่านายมาจับเขาเนี่ยนะ?
จบกัน!
เขาแม่*ตายแน่!
ไม่ใช่ตายธรรมดาด้วย! คงโดนกระสุนยิงจนพรุน!
จบเห่แล้ว!
จางกวงเหวินกลอกตาขาวเหลือกขึ้นก่อนสิ้นสติไปทั้งอย่างนั้น!
ขณะนั้น สถานีตำรวจก็ติดต่อเข้ามา
ผู้กำกับของสถานีถาม "จับคนได้หรือยัง?"
ผู้การ "จับได้แล้วครับ กำลังตรวจหาอาวุธและวัตถุระเบิดในบ้าน!"
ผู้กำกับตะลึง "อาวุธอะไร? ระเบิดอะไร?"
ผู้การเองก็ตะลึง "ไม่ใช่ว่าหมอนี่เป็นอาชญากรข้ามชาติหรอกเหรอครับ? โจรพวกนี้ทำอะไรก็ไม่น่าแปลกใจ ในบ้านอาจจะมีอาวุธก็ได้!"
ผู้กำกับเหงื่อตก "อาวุธอะไร นี่มันพวกโจรสลัดที่แคร็กเกม หน่วยหนึ่งเพิ่งเจอตัวเขา ฉันให้พวกเธอไปจับตัวกลับมาเท่านั้น!"
หา?
แคร็กเกม?
ทำไมไม่บอกก่อนฟะ! พวกเราแม่*จะใส่เสื้อกันกระสุนมาทำไม!
เหล่าตำรวจแทบกระอักเลือด “……%%￥￥%###@！！！”
หน่วยหนึ่งไม่ใช่ว่าทำแค่คดีใหญ่รึไง? มาตามจับโจรสลัดตั้งแต่ตอนไหน? พวกนั้นลดตัวลงมาตอนไหนกันเนี่ย!?
……
ขณะเดียวกัน
ในอินเทอร?เน็ต แหล่งดาวน์โหลดเกมเถื่อนของ ‘Plants VS. Zombies’ ได้หายสาบสูญไปภายในหนึ่งชั่วโมง ไร้ร่องรอยใด ๆ เหมือนไม่เคยมีอยู่มาก่อน แม้แต่เว็บไซต์เกมเถื่อนดังสี่รายก็ถูกปิดโดยไม่อาจเชื่อมต่อได้! ขณะที่เกมอื่น ๆ ยังมีให้ดาวน์โหลด เว้นแต่แคร็กของ ‘Plants VS. Zombies’ ที่หายสาบสูญ! รวมทั้งบอร์ดสนทนาด้วย!
เพลิงไฟสงครามควันขโมง
เว็บไซต์เกมเถื่อนเผชิญหน้ากับศัตรูเช่นนี้ แม้แต่แอดมินยังต้องตกตะลึงจนขี้หดเมื่อตำรวจหรือหน่วยไซเบอร์มา ‘เยี่ยมเยือน’! ในเมื่อพวกเขาอยู่ในธุรกิจนี้ ไม่มีทางที่จะไม่รู้จักสำนักความมั่นคงไซเบอร์ผู้โด่งดัง ไม่ทราบว่าเท้าข้างไหนไปเหยียบหางพวกนี้เข้าจนต้องลงมือ เหล่าโจรสลัดเมื่อทราบว่าถูกตามรอยเรื่อง ‘Plants VS. Zombies’ ก็มีแค่ทางเลือกเดียว : ลบส่วนที่เกี่ยวข้อง! พวกเขาไม่อาจล่วงเกินองค์กรใหญ่อย่างสำนักความมั่นคงได้เด็ดขาด!
นั่นคือองค์กรที่ทำคดีระหว่างประเทศเชียวนะ! ถ้าพวกโจรสลัดไปยุ่งเข้า พวกเขาอาจจะกลายเป็นแพะในคดีระหว่างประเทศที่สลัดไม่หลุดก็เป็นได้!
ดังนั้น ทั่วทั้งโลกออนไลน์จึงเงียบสนิท!
นอกจากคนในวงการ คนอื่น ๆ ไม่มีใครรู้เรื่องนี้!
ชาวเน็ตได้แต่นึกสงสัย!
"เกิดอะไรขึ้นน่ะ?"
" ‘Plants VS. Zombies’ เถื่อนหายไปหมดแล้ว?"
"เชี่* ประหลาดฉิ*! หายไปหมดเลย! แม้แต่ในคลาวด์ยังหายเกลี้ยง!"
"เอาจริงเอาจังขึ้นมาเหรอรอบนี้?"
"ไม่มั้ง เกมอื่นยังมีให้โหลดนี่นา?"
"นั่นสิ ขาดแค่ ‘PvZ’ ?"
"เชี่* แม้แต่โจรยังเลือกเกมจะแคร็ก? หรือเห็นว่า ‘PvZ’ มีความหวังจะคืนชีพอุตสาหกรรมเกมในประเทศ ถึงได้ตัดสินใจเก็บเกมเถื่อนกลับไปเพื่อสนับสนุนเกมในประเทศ?"
"น้ำตาจะไหล!"
"เมื่อก่อนฉันด่วนตัดสินพวกโจรสลัดไป แต่เรื่องนี้ทำให้ฉันเปลี่ยนความคิด! ผลงานของพวกเขาในเรื่องนี้ทำให้ฉันต้องประทับใจจริง ๆ! ขอขอบคุณแทนอาจารย์จาง! พวกนายเยี่ยมมาก! นี่คือผู้ปิดทองหลังพระ! สำนึกแห่งวงการ!"
เรื่องโจรสลัดสำเร็จเรียบร้อย!
ยอดดาวน์โหลดของ ‘Plants VS. Zombies’ พุ่งทะยานขึ้นอีกครั้ง!
เก้าล้าน…
เก้าล้านห้า…
ที่ตามมาคือการพุ่งขึ้นของชื่อเสียงของจางเย่ ไม่กี่วันก่อนที่เขาถูกแช่แข็ง ค่าชื่อเสียงเขานิ่งไปครู่ ถึงขั้นเริ่มตกต่ำ แต่หลังเปิดตัว ‘Plants VS. Zombies’ จนดังไปทั่วประเทศ ชื่อเสียงของเขาก็วกกลับตัวพุ่งทะยานขึ้นอย่างต่อเนื่อง!
เลื่อนอันดับไปอีกตำแหน่ง!
เหยียบนักแสดงระดับ B ขึ้นไปอยู่กลางระดับ B อย่างมั่นคง!
ยิ่งไปกว่านั้น ด้วยความนิยมของ ‘Plants VS. Zombies’ แม้ชื่อเสียงเขาจะไม่ได้เพิ่มมาก แต่ก็รับรองได้ว่าจางเย่จะไม่ตกต่ำลงไปอีกหลายเดือน จากแรงกระตุ้นของเกมนี้ ชื่อเสียงของจางเย่จะยังคงเป็นขาขึ้นแม้จะถูกแช่แข็ง นี่คือวิธีการแก้ปัญหาชั่วคราวที่คุ้มค่า ไม่เสียแรงที่จางเย่นำเกมดังจากโลกของเขามายังโลกใบนี้!
*-*-*-*-*-*-*-*-*-*-*-*-*-*-*


[Go To Next Chapter]( ./69.md)