##บทนำ : ฉันอยากจะเป็นดารา!
จางเย่คิดว่าชีวิตของเขานี่ช่างยอดเยี่ยมจริงๆ 

เดือนที่แล้ว เขาเพิ่งเปิดคอนเสิร์ตเดี่ยวรอบที่ 32 

ไม่กี่วันก่อน เหล่าพาน เลขาธิการองค์การสหประชาชาติก็เพิ่งเชิญเขาไปดินเนอร์

เมื่อวานนี้ ค่ายหนังฮอลลีวู้ดของอเมริกายังมาขอให้เขาแสดงนำในหนังไซไฟ 3 มิติฟอร์มยักษ์ ‘ปล้นรถด่วนทะลุโลก’ อีก 

ในฐานะศิลปินเอกคนหนึ่ง จางเย่ได้แต่ถอนหายใจอย่างเศร้าสร้อย ชีวิตนี้ของเขาจะยังเหลืออะไรให้เสียดายอีกหรือเปล่านะ ไม่มี! เพราะมันสมบูรณ์แบบไปหมดแล้ว หากจะหาข้อตำหนิในตัวเขาละก็ เอ่อ น่าจะเป็นนิสัยเสียอย่างคุยโม้โอ้อวดที่แก้ไขไม่ได้สักทีนี่แหละ 

เพราะที่พูดไปเมื่อกี้ทั้งหมดนั่น โม้แหลก 

ความจริงแล้วจางเย่เป็นแค่นักศึกษาจบใหม่ เป็นคนธรรมดาที่ไม่สามารถจะธรรมดาไปกว่าได้นี้อีกแล้วในโลกนับพันอันกว้างใหญ่ไพศาล* ความฝันของเขาคือการได้เป็นคนดัง จะเป็นพิธีกร นักร้อง หรือนักเขียนก็ได้ ขอแค่มีชื่อเสียงก็พอ เป้าหมายของเขานั้นสูงยิ่ง ไม่ใช่เพียงแค่จะเป็นคนดัง แต่ต้องการเป็นซูเปอร์สตาร์ระดับโลก นี่เป็นเป้าหมายในชีวิตที่เขาไม่เคยละวาง พรุ่งนี้ชายหนุ่มมีสัมภาษณ์งานตำแหน่งดีเจที่สถานีวิทยุ ในใจเขารู้สึกไม่ค่อยมั่นใจเลย ไม่รู้ว่าจะทำได้หรือเปล่า 

อาจเพราะเมื่อวานนอนดึกเขาจึงฝัน ฝันเห็นตัวอักษรสามมิติขนาดเล็กหลายบรรทัดกระพริบวาบ

【เริ่มติดตั้งเกม…】

【ยืนยันผู้เล่น…】

【การติดตั้งเกมเสร็จสิ้น ท่านเป็นผู้เล่นเพียงคนเดียวของเกมนี้ นี่เป็นเกมที่จะช่วยให้ผู้เล่นบรรลุความฝัน ตรวจพบความฝันของผู้เล่น จำลองฉากจบของเกม การกำหนดเป้าหมายของเกมเสร็จสมบูรณ์ – ช่วยเหลือผู้เล่นให้ได้เป็นซูเปอร์สตาร์ที่ยิ่งใหญ่ที่สุดของโลก】

【ระดับความยากของเกม：สูงสุด】

【กรุณารอสักครู่ ระบบกำลังสุ่มเลือกของรางวัลสำหรับผู้เล่นใหม่】

【ผู้เล่นได้รับรางวัล ‘เปลี่ยนแปลงภูมิหลังของโลกจริงแบบสุ่ม’】

【เริ่มนับถอยหลัง ห้า...สี่...สาม...สอง...หนึ่ง...เริ่มเกม!】

-*-*-*-*-*-*-*-*-*-*-*-*-*-*-*-*-*-*

* 大千世界 หมายถึง มหาสหัสสโลกธาตุหรือโครงสร้างของจักรวาลในทางพุทธศาสนาว่า โลกธาตุอย่างเล็กมีพันจักรวาล อย่างกลางมีล้านจักรวาล และอย่างใหญ่ประมาณแสนโกฏิจักรวาล


[Go To Next Chapter]( ./2.md)