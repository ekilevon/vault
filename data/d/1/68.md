##บทที่ 67 : เด็กใหม่ผู้กำลังจะสร้างประวัติศาสตร์!
โทรศัพท์ที่โทรเข้ามาในตอนเช้าได้กระตุ้นพลังของจางเย่ออกมา หลังจากชายหนุ่มอาบน้ำเสร็จจึงออกจากบ้านไป วันนี้เขามาถึงสำนักงานเป็นคนแรกเช่นเดิม หลังจากได้กุญแจมาจากห้องเก็บกุญแจแล้ว เขารีบวิ่งไปที่ห้องสตูดิโอทันที

ชายหนุ่มต้องการอัดรายการต่อ

เขาตั้งใจจะอัดสักหลายตอนอีกด้วย

หลังจากกินอาหารที่เขาซื้อมาจากข้างทางเรียบร้อยแล้ว จางเย่จึงเริ่มอัด ‘พ่อมดแห่งออซ’ ต่อเลย ชายหนุ่มต้องการปรับรูปแบบเรื่องราวใหม่ ตัวอย่างเช่นช่วงจบของแต่ละตอนและช่วงพล็อตสำคัญของเรื่อง เขาไม่ได้คิดจะเปลี่ยนพล็อตหรือเรื่องราวของมัน แน่นอนว่าจางเย่ทำแบบนั้นไม่ได้ สิ่งที่จางเย่จะทำก็คือการตัดจบแต่ละวันให้ค้างกว่าเดิม เพื่อดึงดูดผู้ฟังให้ติดมากขึ้น ชายหนุ่มไม่ได้อ่านจนจบบทตามที่แบ่งไว้ในหนังสือ ‘พ่อมดแห่งออซ’ หากแผนของเขาสำเร็จ เรตติ้งรายการในแต่ละวันก็จะค่อยๆ ถูกดึงขึ้นไปทีละเล็กทีละน้อย นี่เป็นกลยุทธ์อย่างหนึ่งเลยทีเดียว

ทำไมเขาต้องมาทำอะไรแบบนี้ด้วยงั้นเหรอ?

นั่นก็เพราะว่าจางเย่ต้องการดึงให้เรตติ้งของเขาพุ่งขึ้นไปอีกยังไงล่ะ!

เรตติ้งปัจจุบันของ ‘จากวัยชราสู่วัยเยาว์’ อยู่ที่ประมาณ 2.4% เป็นอันดับสองของช่องวรรณกรรม ถ้ามันสูงไปกว่านี้ จางเย่ก็จะสามารถทำลายสถิติอื่นๆ ได้ และจะมีผลช่วยให้เขาชนะรางวัลไมโครโฟนเงินได้ง่ายขึ้นอีกหลายขุม มันเป็นรางวัลที่ชายหนุ่มขาดไม่ได้อย่างเด็ดขาด

“บทที่เก้า : ราชินีแห่งดินแดนหนู”
“หุ่นไล่กายืนอยู่ข้างกายเด็กสาวและบอกว่า ‘เราน่าจะอยู่ไม่ห่างจากถนนอิฐเหลืองแล้ว เพราะเราได้มาจนเกือบสุดทางที่แม่น้ำจะพัดพาเรามาได้’ ขณะที่หุ่นกระป๋องกำลังจะกล่าวตอบ เขาก็ได้ยินเสียงคำรามต่ำๆ เมื่อหันหน้าไปดูพบว่ามีสัตว์รูปร่างประหลาดกำลังกระโดดผ่านทุ่งหญ้าพุ่งมาทางพวกเขา”

…


เก้าโมงครึ่งยามเช้า

เหล่าเพื่อนร่วมงานต่างเริ่มทำงานกันไปได้กว่าชั่วโมงครึ่งแล้ว

ลุคของจ้าวกั๋วโจววันนี้เปลี่ยนไปจากผมที่ถูกดัดของเขา จ้าวกั๋วโจวเข้ามาประกาศเรตติ้งรายการตามปกติ “ทุกคนหยุดงานที่กำลังทำอยู่ก่อน ตอนนี้อยู่กันครบรึเปล่า?”

เถียนปินมองไปยังเก้าอี้ที่ว่างเปล่า “จางเย่ยังไม่มาครับ”

จ้าวกั๋วโจวขมวดคิ้ว “ยังไม่มางั้นเหรอ? นี่มันกี่โมงแล้วน่ะ?”

พี่สาวโจวออกรับแทนจางเย่ “จางน้อยน่าจะยังเหนื่อยจากสองสามวันที่ผ่านมา เลยมาสายไปบ้าง เดี๋ยวฉันจะโทรตามเขาเอง” เธอหยิบโทรศัพท์ออกมาแล้วกดโทรหาจงาเย่ แต่กลับพบว่าโทรศัพท์ของชายหนุ่มถูกปิดไว้อยู่

เจี่ยเหยียนพยายามใส่ไฟ “เขาไม่รับสายใช่ไหม?”

พี่สาวโจวจ้องไปยังชายหนุ่ม “โทรศัพท์เขาปิดอยู่ สงสัยอาจจะกำลังหลับก็ได้”

อู่ต้าเทากล่าวอย่างฉุนเฉียว “นี่เขาคิดว่างานเป็นอะไรกันน่ะ? อยู่ๆ อยากจะหยุดก็หยุดเนี่ยนะ? พอประสบความสำเร็จเข้าหน่อยก็หัดทำตัวหยิ่งทะนงไม่เห็นหัวใครงั้นเหรอ? นี่เขายังเห็นหัวหน้าอยู่ในสายตาหรือเปล่า?”

เมื่อมีคนเปิดประเด็น เพื่อนร่วมงานบางส่วนที่มีความสัมพันธ์ไม่ดีกับจางเย่ก็เริ่มสุมไฟตาม พวกเขาใช้น้ำเสียงไม่พอใจพล่ามบ่น

ทันใดนั้น จางเย่เดินเข้ามาจากด้านนอก เมื่อได้ยินทุกคนพูดชื่อเขา ชายหนุ่มจึงถามอย่างสงสัย “หัวหน้ากำลังหาตัวผมอยู่เหรอครับ?” เขายังไม่แน่ใจนักว่าเกิดอะไรขึ้น

จ้าวกั๋วโจวมองไปยังชายหนุ่ม “ทำไมนายถึงมาสายกัน?”

จางเย่มึนงง “เปล่า ผมไม่ได้มาสายนะ ผมมาที่นี่ตั้งแต่เจ็ดโมงเช้าหน่อยๆ แล้ว” จากนั้นหยิบพวงกุญแจขึ้นมาให้ดู “ผมได้กุญแจมาจากห้องเก็บแล้วก็อยู่ในห้องสตูดิโออัดรายการยาวเลย ผมอยากจะอัดให้ได้สักหลายตอนหน่อย วันนี้ก็เลยรีบมาแต่เช้า จะได้ไม่ต้องรอแย่งคิวใช้ห้องสตูดิโอกับคนอื่นๆ น่ะครับ”

อะไรนะ?

นายมาตั้งแต่เจ็ดโมง?

แล้วเมื่อกี้ก็อัดรายการมาตลอดเลยงั้นเหรอ?

ใบหน้าของเจี่ยเหยียน เถียนปิน และอู่ต้าเทาต่างบิดเบี้ยว

พี่สาวโจวหัวเราะและล้อเลียนเถียนปินกับพรรคพวก เธอถือหางจางเย่ “ฉันก็สงสัยอยู่ว่าทำไมมือถือของอาจารย์จางน้อยถึงได้ปิดไป ที่ไหนได้ เขากำลังอัดรายการอยู่นั่นเอง”

จ้าวกั๋วโจวเหลือบไปมองเจี่ยเหยียนและคนอื่นๆ ด้วยหางตา จากนั้นจึงตบไหล่จางเย่เบาๆ แล้วกล่าวอย่างพึงพอใจ “ดีมาก อย่างไรก็ตาม อย่าหักโหมมากเกินไปล่ะ แบ่งเวลาพักผ่อนด้วยนะ”

“ขอบคุณครับหัวหน้า ผมจะทำตามนั้น” จางเย่ตอบรับ

“กลับไปนั่งที่ได้แล้วล่ะ ฉันกำลังจะประกาศผลเรตติ้งเดี๋ยวนี้” จ้าวกั๋วโจวกล่าวอย่างอบอุ่น

เมื่อสังเกตได้ว่าทัศนคติของผู้อำนวยการจ้าวที่มีต่อจางเย่เปลี่ยนไปแล้ว ในใจของเถียนปินก็รู้สึกสั่นไหว เขาเริ่มรู้สึกถึงสัญญาณอันตราย ‘เรื่องสยองขวัญยามค่ำคืน’ เพิ่งจะกลับเข้ามาอยู่ในมือของเขา ‘คนขุดสุสาน’ ก็ยังออกอากาศไม่จบดี กว่าเถียนปินจะกลับมาคุมรายการได้ดังเดิมต้องใช้เวลาอีกสักพัก แต่ตอนนี้เขากลับเริ่มกลัวว่าจางเย่อาจจะมาแย่งรายการ ‘เรื่องสยองขวัญยามค่ำคืน’ กลับไปอีกรอบก็เป็นได้ 

จ้าวกัวโจวเริ่มประกาศเรตติ้งรายการ

“อันดับหนึ่ง ‘พูดคุยรอบโลก’ เรตติ้ง 3.69%”

“อันดับสอง ‘จากวัยชราสู่วัยเยาว์’ เรตติ้ง...2.98%!”

“อันดับสาม ‘เรื่องสยองขวัญยามค่ำคืน’ เรตติ้ง… 1.97%!”

เมื่อสามอันดับแรกถูกประกาศออกไป ทุกคนได้แต่นิ่งไร้คำพูดทำอะไรไม่ถูก บางคนถึงกับถอนหายใจออกมาเฮือกใหญ่!

นี่มันโหดเกินไปแล้ว!

ไม่มีใครมาหยุดเรตติ้งที่กำลังพุ่งขึ้นไปได้อีกแล้วใช่ไหมเนี่ย?

กระทั่ง ‘เรื่องสยองขวัญยามค่ำคืน’ ก็ยังมีเรตติ้งสูงขึ้นไปอีกเช่นกัน! ถึงกับได้ที่สามเชียว!

ตั้งแต่ที่จางเย่ได้มาจัดรายการใหม่ ตอนแรกของ ‘พ่อมดแห่งออซ’ ก็ได้ยอดเรตติ้งจนชนะ ‘บันเทิงรายวัน’ ที่อยู่อันดับสองไปได้ ‘เรื่องสยองขวัญยามค่ำคืน’ ซึ่งปกติอยู่ที่สามมาตลอดก็ตกไปอยู่ที่สี่แทน อย่างไรก็ตามในขณะนี้ อู่ต้าเทาและคู่หูของเขาเริ่มทำผิดพลาดบ่อยครั้งในรายการ ‘บันเทิงรายวัน’ จนเรตติ้งผู้ฟังค่อยๆ ตกลงไป แม้กระทั่ง ‘เรื่องสยองขวัญยามค่ำคืน’ ยังสามารถเอาชนะมันไปได้แล้ว แถมด้วยเรตติ้ง 1.97% อันน่าทึ่งนี่อีก อย่าว่าแต่ในช่องวรรณกรรมเท่านั้นเลย แม้แต่ในสถานีวิทยุกลางหรือสถานีอื่นๆ ทุกที่ในประเทศแห่งนี้ ก็ยังไม่เคยมีรายการภาคดึกรายการไหนมีเรตติ้งผู้ฟังได้โคตรเยอะจนน่ากลัวถึงเพียงนี้! นี่มัน...นี่มันจะทะลุสองเปอร์เซ็นต์แล้วไม่ใช่เหรอ? 

แม่เอ็งเถอะ!

นี่มันยังเป็นรายการภาคดึกอยู่มั้ยเนี่ย?

ขนาดรายการช่วงเวลาหลักยังทำได้ไม่เท่านี้เลย!

หากแต่เหล่าเพื่อนร่วมงานที่ติดตามรายการ ‘เรื่องสยองขวัญยามค่ำคืน’ มาโดยตลอดกลับไม่แปลกใจอะไร นี่เป็นเพราะพวกเขารู้ว่า ‘คนขุดสุสาน’ เพิ่งจบภาคไปในไม่กี่วันก่อนหน้านี้ และตอนนี้กำลังเป็นช่วงขึ้นสู่ภาคใหม่ที่กำลังปูเรื่องราวอยู่ ในช่วงนี้นิยายมีทั้งจุดไคลแมกซ์น่าตื่นเต้น ทั้งน่าสนใจและน่ากลัวมากขึ้นด้วย มันจึงส่งผลให้เรตติ้งรายการสูงขึ้นไปตามธรรมชาตินั่นเอง ดังนั้นการที่มันสามารถชนะ ‘บันเทิงรายวัน’ ได้จึงไม่ได้อยู่เหนือความคาดหมายเสียเท่าไร

ในความเป็นจริง สิ่งที่ทำให้ทุกคนรู้สึกอึ้งมากที่สุดก็คือเรตติ้งของ ‘จากวัยชราสู่วัยเยาว์’ ต่างหาก!

ตอนแรก 2.49%

ตอนที่สอง 2.45%

ตอนที่สาม 2.51%

ตอนที่สี่ซึ่งควรออกอากาศเมื่อวานซืนนี้ กลับถูกเลื่อนออกไปเพราะชุมนุมบทกวีเทศกาลไหว้พระจันทร์ จึงไม่มีเรตติ้งของวันนั้น แต่เมื่อวานที่ได้ออกอากาศถึงได้มียอดเรตติ้งมาประกาศในวันนี้นั่นเอง!

2.98%!

อัตราการเพิ่มของเรตติ้งมันจะฝืนลิขิตสวรรค์เกินไปแล้ว!

นี่มันยิ่งกว่าจรวด! พุ่งทะยานขึ้นไม่หยุด!

นี่เป็นไปได้อย่างไรกัน? ช่องวรรณกรรมของพวกเขาไม่เคยมีการกระโดดพรวดพราดของเรตติ้งขนาดนี้มาก่อน! พวกเขายอมรับในนิทาน ‘พ่อมดแห่งออซ’ ของจางเย่ มันเป็นผลงานที่น่าหลงไหลมากจริงๆ แต่ยังไงก็เถอะ ต่อให้เป็นรายการหรือนิทานที่ยอดเยี่ยมที่สุดมันก็ต้องอาศัยเวลาในการค่อยๆ เพิ่มขึ้นของเรตติ้งสิ ทำไมมันถึงพุ่งพรวดขึ้นมาโดยไม่มีสัญญาณอะไรก่อนแบบนี้กันล่ะ? เอ๋ นี่ไม่ถูกต้องสิ! ใครบอกไม่มีสัญญาณอะไรมาก่อนกัน? หลายคนเริ่มรู้ตัวหลังจากตรึกตรองสักพัก! ชุมนุมบทกวีเทศกาลไหว้พระจันทร์นี่เอง! การชนะที่หนึ่งด้วย ‘ลำนำทำนองวารี’ ได้ทำให้ชื่อเสียงของจางเย่เพิ่มพูนอย่างมหาศาล! การออกอากาศสดของชุมนุมบทกวีเทศกาลไหว้พระจันทร์ก็ดันเป็นช่วงเวลาเดียวกันกับรายการของชายหนุ่ม ด้วยปัจจัยเหล่านี้เองที่ทำให้ ‘จากวัยชราสู่วัยเยาว์’ รวมไปถึง ‘เรื่องสยองขวัญยามค่ำคืน’ มีเรตติ้งพุ่งสุดกู่ถึงปานนี้! 

2.98%!

แปลว่าอีกไม่นานก็จะทะลุเป้าสามเปอร์เซ็นต์แล้วสิ?

ในประวัติศาสตร์ของช่องวรรณกรรม มีเพียงสามรายการเท่านั้นที่สามารถทะลุกำแพง 3% ได้ หนึ่งในนั้นคือรายการ ‘วิจารณ์หนังสือ’ อีกหนึ่งคือ ‘ติดตลกประจำวัน’ สองรายการนี้เคยสร้างประวัติศาสตร์ทะลุสามเปอร์เซ็นต์ไปได้ ในอดีตช่วงที่โทรทัศน์ยังไม่เป็นที่แพร่หลาย การฟังวิทยุถือเป็นเรื่องบันเทิงหลักสำหรับผู้คน ต่อมากระแสของมันได้ถูกกลบไปโดยโทรทัศน์และอินเทอร์เน็ต ‘วิจารณ์หนังสือ’ จึงถูกตัดจบไปเมื่อเจ็ดปีก่อนเนื่องจากเรตติ้งที่ย่ำแย่ อีกทั้ง ‘ติดตลกประจำวัน’ ก็กลายเป็นรายการช่วงสั้นๆ เรียกว่าหยุดออกอากาศไปแล้ว ทุกวันนี้รายการเดียวที่ยังสามารถมีเรตติ้งเกิน 3% ไปได้ในช่องวรรณกรรมมีเพียงรายการ ‘พูดคุยรอบโลก’ ของหวังเสียวเหม่ยเท่านั้น!

แต่ตอนนี้ อีกหนึ่งรายการกำลังใกล้เข้ามาแล้ว!

ความรุ่งโรจน์นี่มันอะไรกัน? มันสร้างประวัติศาสตร์ใหม่ให้กับสถานีวิทยุนครหลวงแล้ว!

ความเป็นไปได้ที่ ‘เรื่องสยองขวัญยามค่ำคืน’ จะทำลายสถิติก็มีสูงเช่นกัน! ไม่สิ ความจริงแล้วควรจะบอกว่าตั้งแต่ที่รายการ ‘เรื่องสยองขวัญยามค่ำคืน’ ตกมาอยู่ในมือของจางเย่ มันก็ทำลายสถิติใหม่ทุกวันอยู่แล้ว เรียกได้ว่าเป็นปาฏิหาริย์แห่งรายการภาคดึกเชียว! และตอนนี้ปาฏิหาริย์ที่ว่านั่นก็กำลังจะถูกผลักดันให้สูงขึ้นไปอีก!

ทะลุสองเปอร์เซ็นต์!

หาก ‘เรื่องสยองขวัญยามค่ำคืน’ สามารถทะลุ 2% ได้เมื่อไร มันจะไม่ใช่แค่การสร้างประวัติศาสตร์ให้กับสถานีวิทยุนครหลวงนี่เท่านั้น แต่จะเป็นประวัติศาสตร์ใหม่ของรายการภาคค่ำแห่งวงการวิทยุทั่วประเทศแล้ว!

เด็กใหม่!

จัดสองรายการ!

และทั้งสองต่างมีเรตติ้งในระดับสุดยอด ณ ตอนนี้!

ผลงานของจางเย่ได้ทำให้ทุกคนต่างอิจฉา อย่างไรก็ตาม จางเย่ยังคงไม่พอใจนัก หรือจะพูดว่ายังห่างไกลจากความพอใจของเขาก็ว่าได้!

ชายหนุ่มต้องการรางวัลไมโครโฟนเงิน!

เขาจะหยุดไม่ได้ เขาต้องไต่ให้สูงขึ้นไปอีก เขายังไปได้ไกลกว่านี้!

-*-*-*-*-*-*-*-*-*-*-*-*-*-*-*-*-*-*-


[Go To Next Chapter]( ./69.md)