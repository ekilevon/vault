##บทที่ 348 : ลงหนังสือพิมพ์ประชาชนรายวันแล้ว!
‘เขาไม่นึกเสียใจในเดือนปีที่เสียไป

ทั้งไม่นึกละอายในสิ่งที่ไม่สำเร็จ’

ถ้อยคำสั้นๆ เหล่านี้ไม่ใช่บทกวี ทั้งไม่ใช่บทความอะไรด้วย คล้ายเป็นแค่ประโยคที่พูดกันปกติทั่วไป ทว่าเมื่อจางเย่โพสต์ในเวยป๋อของตนเอง เหล่าผู้คนที่เมื่อครู่ยังมาเย้าแหย่หยามหยันจางเย่กลับไม่พูดอะไรอีกต่อไป ต่างตกตะลึงพรึงเพริดกันไปหมด!

ต้องเป็นคนแบบไหนกันถึงจะเขียนออกมาอย่างนี้ได้?

ต้องเป็นคนแบบไหนกันถึงจะมีอารมณ์เช่นนี้ได้?

ทุกคนที่ได้เห็นโพสต์ใหม่ของจางเย่อดรู้สึกนับถืออย่างสุดใจไม่ได้ พวกเขาไม่รู้ว่าจะพูดอะไร ทั้งไม่รู้ว่ามีอะไรจะพูดได้อีก!

"ฮ่าๆ พูดได้ดี!"

"คำพูดอาจารย์จางดั่งปลายปากกาของมหากวี!"

"นี่แหละคือพรสวรรค์! นี่แหละ!"

"ไม่ว่าจะเป็นอะไรออกมาจากปากของจางเย่ ล้วนแต่ประทับใจผู้คนกันทั้งนั้น!"

"นั่นสิ เรื่องบางเรื่องใครๆ ก็เข้าใจ ไม่ว่าใครก็พูดได้ แต่พอคำพูดเหล่านี้เข้าปากอาจารย์จางสักรอบ ถึงจะออกมาด้วยความหมายเดิมแต่กลับรู้สึกไม่เหมือนเดิมแล้ว! ประโยคพวกนี้ก็แค่ ‘ฉันยินดีทุ่มเททั้งชีวิตให้กับการศึกษา’ ไม่ใช่เหรอ? แต่พอฟังแบบนี้กลับดูต่างออกไปเสียอย่างนั้น ทำให้ผู้คนต้องผงะหงายกันหมดแน่ะ! ไม่ได้การ ฉันต้องเก็บไว้แล้วล่ะ! โคตรคลาสสิก!"

"เซฟ!"

"ในคอมฯ ฉันมีแต่บันทึกคำพูดของจางเย่ทั้งนั้นเลย เหอๆ ยังไงก็ต้องบันทึกทุกคำพูดของอาจารย์จางเอาไว้ แต่ละคำล้วนมีพลัง ไม่เพียงทำให้เลือดลมร้อนระอุ ยังทำให้คนฟังต้องขบคิดใคร่ครวญด้วย ฉันไม่รู้เรื่องวรรณคดีหรือเรื่องมหาหลักการบ้าบออะไรทั้งนั้นแหละ แต่ฉันคิดว่านี่แหละ คือวรรณกรรมที่ประเสริฐขั้นสุด!"

"Support อาจารย์จางเย่! ใครไม่เชื่อก็เข้ามา! ดาบใหญ่ของข้ากระหายเลือดอีกแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้ว!"

"พี่ดาบยักษ์มาแล้ว!"

"อาจารย์จางประกาศสงครามแล้ว! พวกเราเป่าเขาชักธงรบ!"

"ฮ่าๆๆ นายเอาสายตาที่ไหนมองว่าอาจารย์จางประกาศสงครามวะ?"

"ไม่ใช่จะสู้เพื่อปลดแอกการศึกษารึไง? มันก็สู้เหมือนกันนี่ ถ้าไม่ใช่ประกาศสงครามแล้วคืออะไรวะ! ลุกขึ้นเถิดพี่น้องทั้งหลาย! อาจารย์จางร้องระดมพลแล้ว!"

แฟนคลับของจางเย่แม้จะอยู่ในอารมณ์ของการศึก แต่ก็ยังมีคนคอยพูดกระเซ้าเย้าแหย่เป็นระยะ บรรยากาศจึงเต็มไปด้วยความผ่อนคลายกันสุดๆ บรรยากาศเช่นนี้พบได้เพียงในกองทัพแฟนคลับเดนตายของจางเย่เท่านั้น หากเปลี่ยนเป็นคนดังคนอื่นๆ หากเจอกับสถานการณ์เช่นนี้คงพากันโมโหจัดไปนานแล้ว ยังจะมีกะจิตกะใจมาล้อเล่นได้ที่ไหนล่ะ ขณะที่แฟนคลับจางเย่กลับแตกต่างออกไป มีบางส่วนติดตามจางเย่มาตั้งแต่เริ่มแรก ผ่านคลื่นลมแดดฝนมานับครั้งไม่ถ้วน! ต่างนับเป็น ‘ทหารเก่า’ กันทั้งสิ้น จึงไม่มีใครเห็น ‘สมรภูมิเล็ก’ เช่นนี้อยู่ในสายตา ทุกคนล้วนเคยชินกันหมด ว่าหากจางเย่ออกไปด่าใครพวกเขาก็ตามไปด่าคนนั้น ... เป็นเรื่องปกติ แต่วันไหนจางเย่สงบเสงี่ยมเรียบร้อย พวกกลุ่มแฟนคลับเหล่านี้กลับไม่เคยชินน่ะสิ!

สนทนาอย่างเร่าร้อน!

ถกเถียงกันอย่างบ้าคลั่ง!

‘เหล็กกล้านั้นตีขึ้นเช่นนี้เอง’ ที่จางเย่เพิ่งจะโพสต์ลงไป คือข้อความที่มีชื่อที่สุดของนิยาย ทั้งยังเป็นเหมือนการเติมเชื้อไฟลงไป!

เหยียนเจี้ยนเทาก็มีเวยป๋อ แน่นอนว่าเขาไม่พลาดที่จะลุกขึ้นมาประกาศต่อต้าน!

พ่วงมาด้วยเหล่าศาสตราจารย์ผู้เฒ่าและผู้เฒ่าในแวดวงการศึกษา ทั้งยังมีอีกสิบกว่าคนที่ลุกขึ้นคัดค้านด้วย กลุ่มคนเหล่านี้คือคนที่เหยียนเจี้ยนเทาระดมพล!

จางเย่หัวเราะ ไม่นึกใส่ใจอะไรอีก เพียงแต่เขาเห็นว่าเวยป๋อของอู๋เจ๋อชิงเข้ามากดไลค์ให้ อู๋เจ๋อชิงเป็นคนมีชื่อเสียงในวงการศึกษา ขนาดประชาชนทั่วไปยังรู้จัก เพียงแต่เมื่อไม่ใช่ดารา หลายคนจึงไม่รู้ว่าเธอมีหน้าตาเป็นอย่างไร บนเวยป๋อนั้นได้รับยืนยันเป็นทางการ ต่อให้การกดไลค์นี้จะถูกเลือนหายไปอย่างรวดเร็ว ไม่มีใครทันได้สนใจ แต่จางเย่ตาไวทันมองเห็น ที่รองอธิการบดีอู๋กดไลค์นั้นไม่ใช่ ‘ผู้เยาว์ของชาติ’ แต่เป็น ‘เหล็กกล้านั้นตีขึ้นเช่นนี้เอง’ จางเย่เข้าใจได้ทันทีว่า คำถามเรื่องผู้เฒ่านี้เป็นเรื่องละเอียดอ่อน อู๋เจ๋อชิงในฐานะรองอธิการบดีของเป่ยต้าไม่ควรแสดงความเห็นอะไรมากมายนัก เพียงแค่ออกมากดไลค์ให้กับจางเย่ ไม่พูดไม่จาอะไร แต่ความหมายชัดเจนสุดๆ!

ที่ควรดูก็ได้ดูจนหมด

ที่ควรพูดก็ได้พูดไปจนหมด

พอเถอะ กินข้าวเสร็จนอนเลยดีกว่า พรุ่งนี้เขาต้องรอฟังคนด่าอีก!

หลังกินข้าวเย็น จางเย่แปรงฟันล้างหน้า ไม่รอฟังคำแม่บ่น เขาก็ขึ้นไปซุกผ้าห่มในห้องนอนตนเอง ไม่ทันสองทุ่มดีก็หลับสนิท


……


วันต่อมา

เช้าตรู่ จางเย่ลุกขึ้นจากเตียงไปทำงาน

เรื่องในครั้งนี้ เขาไม่คิดว่าจะจัดการได้รวดเร็วอะไรขนาดนั้น ถึงแม้จะอธิบายไปแล้วว่าไม่ได้ด่าคนแก่ที่ไหน แต่ว่าข้อแก้ตัวนั้นขนาดตัวเขาเองยังไม่เชื่อเลย เฮ้อ ถ้าจัดการไม่ดีล่ะก็ เขาได้โดนเชิญออกจากวงการศึกษาจริงๆ แน่

ทำยังไงดี?

คงได้แต่ปล่อยให้ฟ้าลิขิตจริงๆ ซะแล้ว!

มาถึงห้องพักอาจารย์ จางเย่ก็ทักทายทุกคน "อรุณสวัสดิ์ครับ"

"อรุณสวัสดิ์"

"อาจารย์จางน้อยมาแล้ว?"

"อาจารย์จาง ที่โพสต์ในเวยป๋อเมื่อวานนี้ยอดเยี่ยมไปเลยนะ!"

ทุกคนต่างก็มองเขา ในบรรดานั้นมีคนปลอบเขาอยู่หลายคำ

ทันใดนั้น โทรศัพท์มือถือก็ดังขึ้น จางเย่เห็นเป็นเบอร์แปลกหน้า "ฮัลโหล สวัสดีครับ?"

"สวัสดีครับ อาจารย์จางหรือเปล่า?" ปลายสายเป็นเสียงชายวัยกลางคน "ผมมาจากมหาวิทยาลัยนานกิงนะครับ ผมรู้ว่าคุณยุ่งมาก งั้นจะพูดสั้นๆ นะครับ"

มหาวิทยาลัยนานกิง?

โทรหาฉันทำไมหว่า?

จางเย่รับคำ "ครับ พูดได้เลย"

ชายวัยกลางคนกล่าว "พวกเราอยากจะเชิญคุณมาสอนในภาควิชาภาษาจีนของมหาวิทยาลัยนานกิง วิชาสอนคุณเลือกได้ตามใจ จะมาสอนวิชา ‘วรรณคดีโบราณวิจักษณ์’ อย่างเดิมก็ได้ หรือจะเปลี่ยนเป็นวิชาอื่นก็คุยกันได้ ส่วนเรื่องเวลาจัดตารางเรียนตารางสอน ถ้าแก้ไขได้พวกเราจะช่วยคุณจัดการ อีกอย่าง ภาควิชาภาษาจีนเราอาจจะมีวิชาเลือกใหม่ในเทอมสองนี้ด้วย..." ชายคนนั้นพูดเสียยืดยาว

จางเย่เหงื่อตก รีบหลบผู้คนออกจากห้องพักอาจารย์มาคุยที่หน้าต่างริมระเบียง "ขอบคุณมากนะครับ แต่ว่าผมยังไม่ได้มีแผนการอะไร ผมเป็นคนเมืองหลวง เลยสะดวกอยู่ทางนี้มากกว่าน่ะครับ"

ชายวัยกลางกล่าวต่ออีกว่า "เดี๋ยวนี้เครื่องบินบินไม่นาน บินข้ามประเทศใช้เวลาแค่สองสามชั่วโมงเอง เอาแบบนี้ไหมครับ ทุกครั้งที่มาสอน พวกเรารับผิดชอบค่าเครื่องบินให้ ขอแค่คุณมา อะไรก็คุยกันได้ พวกเราตกลงกันได้ทั้งนั้น"

จางเย่บอกปฏิเสธอย่างนุ่มนวล "ไว้คุยกันอีกทีนะครับ ขอบคุณที่พวกคุณเชื่อใจผม เรื่องนี้ผมต้องคิดให้ดีก่อน"

เพิ่งจะวางสายไปก็มีคนโทรเข้ามาอีกแล้ว คราวนี้เป็นหญิงวัยกลายคนจากภาควิชาภาษาจีนมหาวิทยาลัยครุศาสตร์ปักกิ่ง เป้าหมายเดียวกันคือต้องการเชื้อเชิญจางเย่ไปสอนที่ภาควิชาของตนเอง ให้สิทธิ์อย่างเดียวกัน คือตกลงกันได้ทุกอย่าง

เกิดอะไรขึ้น?

สองมหาวิทยาลัยใหญ่โทรหาฉันทำไม?

พวกนี้ไม่รู้ว่าลูกพี่มี ‘ประวัติอาชญากรรม’ รึไงฟะ? เรื่องด่าคนแก่ยังไม่ทันเคลียร์กันเรียบร้อยเลยนะ? ถ้าเกิดมีคำสั่งลงโทษออกมาล่ะก็ เขาคิดว่าคงไม่ใช่การไล่ออกจากภาควิชาภาษาจีนหรือออกจากมหาวิทยาลัยปักกิ่งธรรมดาๆ แน่ เป็นได้ว่าจะไล่ออกจากวงการศึกษาเลยเสียด้วยซ้ำ ถึงพวกเขาจะดึงตัวเขาไปได้ เขาก็คงสอนอะไรไม่ได้อยู่ดี ขอแค่ใบอนุญาตชั่วคราวที่เป่ยต้าทำให้ตอนเชิญเข้ามาสอนถูกยกเลิก เขาจะบรรยายอะไรก็ไม่ได้หรอก เหมือนอย่างตอนที่ SARFT เพิกถอนใบอนุญาตการเป็นพิธีกรนั่นไงล่ะ!

เกิดอะไรขึ้นวะเนี่ย!?

จางเย่ไม่เข้าใจแม้แต่น้อย!?

ทว่าเมื่อมาถึงห้องพักอาจารย์ จางเย่ถึงได้รู้เสียทีว่าเกิดอะไรขึ้น รู้แล้วว่าทำไมทั้งมหาวิทยาลัยนานกิงทั้งมหาวิทยาลัยครุศาสตร์ปักกิ่งถึงได้โทรหาเขา!

ซูน่ามาทำงานแล้ว

ไม่แค่มาถึงเปล่าๆ ในมือยังถือหนังสือพิมพ์ฉบับหนึ่งติดมาด้วย!

ซูน่าที่เพิ่งมาถึงตะโกนดังลั่น "อาจารย์จางเหรอ? อาจารย์จางยังไม่มาเหรอ? ไอ้หยา พวกคุณรีบดูนี่สิ! นี่เป็นหนังสือพิมพ์ประชาชนรายวันของวันนี้!"

ศาสตราจารย์เจิงพลอยแตกตื่นไปด้วยอีกคน "หนังสือพิมพ์ประชาชนรายวันทำไมน่ะ!?"

ซูน่ากล่าว "คุณลองดูก็จะรู้เอง! หน้าสามค่ะ!"

"มีอะไรกัน?" จางเย่เพิ่งจะเข้ามา

"อาจารย์จางมาเร็วเข้า คราวนี้คุณดังใหญ่แล้ว!" ซูน่ากล่าวอย่างตื่นเต้นยินดี

ซูน่าเสียงดังขนาดนี้ ทำเอาพวกอาจารย์ในภาควิชาภาษาจีนสนใจตามไปด้วย "ฉันดูหน่อยสิ มีเรื่องอะไรกัน?"

พลิกไปดูที่หน้าสาม ทุกคนถึงได้เห็นอย่างชัดเจน ล้วนแต่ร่ำร้องกันเซ็งแซ่ "จางน้อย! ‘ผู้เยาว์ของชาติ’ ได้ลงหนังสือพิมพ์ประชาชนรายวันแน่ะ!"

จางเย่เพิ่งมองเห็น สีหน้าพลันตะลึงงัน!

เชี่*! ลงจริงด้วยเว้ย! นี่มันหนังสือพิมพ์ประชาชนรายวันเชียวนะ!

หากกล่าวถึงหนังสือพิมพ์ประชาชนรายวัน คนทั่วไปต่างก็รู้จัก นี่คือหนังสือพิมพ์ที่ใหญ่ที่สุดของประเทศ เรื่องการประชุมของพรรคต่างๆ ล้วนลงข่าวในหนังสือพิมพ์ฉบับนี้ คนทั่วไปแม้ว่าจะไม่ไปซื้อมาอ่าน เพราะเนื้อหาภายในมีแต่เรื่องพรรคการเมืองต่างๆ เรื่องราวทั่วไปมีไม่มาก แถมหนังสือพิมพ์เองก็ฉบับเล็ก มีข่าวน้อยไม่หลากหลาย ทว่าทุกคนก็ยังต้องยอมรับ ว่าหนังสือพิมพ์ฉบับนี้มีที่ยืนอยู่ในประเทศ ถึงกับเป็นพี่ใหญ่ของเหล่าพี่ใหญ่ทั้งหลาย ทุกคนที่มีส่วนเกี่ยวข้องกับรัฐบาลกับพรรคต่างก็ต้องอ่าน!

นี่มันหนังสือพิมพ์การเมืองเชียวนะ!

เนื้อหาในหนังสือถึงกับเขียนเข้าข้างฝ่ายการเมืองอีกด้วย!

ทว่าวันนี้เวลานี้ ‘ผู้เยาว์ของชาติ’ กลับได้ตีพิมพ์ลงในหนังสือพิมพ์ประชาชนรายวัน! แค่นี้ก็ทำให้ทุกคนต้องตะลึงตาค้าง! ถึงแม้ว่าหนังสือพิมพ์จะตีพิมพ์เพียงแค่ท่อนท้าย ไม่ได้ตีพิมพ์ทั้งหมด แต่แค่นี้ก็ทำให้ทุกคนรู้สึกเหลือเชื่อมากแล้วจริงๆ!

ซูน่าหัวเราะร่าเริง "อาจารย์จาง! คุณต้องเลี้ยงนะ! วันนี้ต้องเลี้ยง!"

ศาสตราจารย์เจิงร่วมยินดีด้วยสุดๆ "คนที่ได้ลงหนังสือพิมพ์ประชาชนในประวัติศาสตร์ของเป่ยต้าเรามีไม่มาก ถึงกับนับนิ้วมือได้หมด! จางน้อย คราวนี้เธอดังใหญ่แล้วนะ!"

ขนาดจางเย่เองยังคาดไม่ถึง ในใจรู้สึกยินดีเป็นอย่างยิ่ง ท่าทีของหนังสือพิมพ์ประชาชนรายวันทำให้จางเย่รู้สึกยินดีเกินความคาดหมายทีเดียว

ขณะนั้น เหยียนเจี้ยนเทาเพิ่งมาทำงาน "มีเรื่องวุ่นวายอะไรกัน?"

จากนั้นก็เดินแทรกผู้คนเข้ามาถึงหนังสือพิมพ์ กวาดตามองทันที เท่านั้นแหละ เหยียนเจี้ยนเทาพลันสีหน้าสลด ไม่พูดไม่จา พออ่านจบก็หันเดินจากไป

ทุกคนล้วนรู้ว่าต่อจากนี้ เหยียนเจี้ยนเทาจะพาคนมารุมประณามจางเย่ไม่ได้อีก เหล่าคนในเน็ตที่มาด่ามาประณามจางเย่ วันนี้ล้วนหายกันไปหมด! ทำไมน่ะเหรอ? ก็ไม่ทำไมหรอก! การที่หนังสือพิมพ์ประชาชนรายวันตีพิมพ์ ‘ผู้เยาว์ของชาติ’ นั่นแปลว่าเบื้องบนเห็นด้วยกับข้อความของจางเย่ชิ้นนี้แล้ว! นี่มันหนังสือพิมพ์ประชาชนรายวันเชียวนะ! นี่เป็นยันต์คุ้มกายอย่างดีเชียว! ต่อไปนี้จางเย่ไม่ต้องกลัวว่าใครจะหยิบยกเอาเรื่องไม่เคารพอาวุโสนี้ออกมาเล่นงานเขาอีกต่อไป! เพราะการตีพิมพ์ของหนังสือพิมพ์ประชาชนรายวัน คือการอนุมัติจางเย่กลายๆ!



*-*-*-*-*-*-*-*-*-*-*-*-*-*-*-*-*-*-*

>>> แจ้งกิจกรรมเฮฮารับสงกรานต์ <<<

#347 ใกล้เทศกาลแล้ว มีกิจกรรมมาบอกขอรับ
เหล่ารีดผู้น่ารัก พวกเราก็อ่านจางน้อยกันมานานเนอะ เพราะงั้นมา..
เล่นกิจกรรมกันเถอะ!!
>> ให้เวลาถึงโพสต์วันที่ 12
ไลค์โพสต์นี้ไปให้ถึงต่างโลก! ที่กลุ่มในเฟส ‘รังโจรรองเท้าแดง’
ยอดไลค์> 500 เพิ่มตอนพิเศษให้วันที่ 13
ยอดไลค์> 800 เพิ่มตอนพิเศษให้วันที่ 14
ยอดไลค์> 1000 เอาไปทั้งสามวัน!
เอาไปอ่านวันหยุดกันให้จุใจเลยจ้าาาท้าแดด555+
ปล. ราคาจะ fix 300 เหรียญทุกตอนพิเศษนะจ้า
ปล.2 พิเศษกี่ตอนขออุบไว้ก่อน แต่ว่า อ่านกันจุใจแน่นอนจ้า ขอยอดทะลุเยอะๆ เลยนะ!!!!
\(^O^)/ ใบ้อีกนิสนุงว่า ขอยอดทะลุๆๆๆๆๆๆๆๆๆๆๆๆ ทางช้างเผือก กาแลคซี่ จักรวาลอันไกลโพ้นนนนนน
**อยากแจกจริงจัง จัดไปอีก 1 กิจกรรมต่อเนื่องเฮลั่นสงกรานต์ >> ใครแคปจำนวนคนเข้ากลุ่มหลัก 5999 ทัน แถม 16 อีกวัน << **
**ไปรุมกระทืบไลค์ของตอนที่ 347 กันนะขอรับ**


[Go To Next Chapter]( ./49.md)