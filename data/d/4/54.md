##บทที่ 354 : คุณเองเหรอ?
เจอหน้ากัน?

เรียบร้อย!

เยี่ยมเลย!

ขณะนั้น จางเย่ซึ่งกำลังซ่อนตัวหลังอาคารธนาคารพลันรู้สึกตื้นตันใจอย่างประหลาด ลงทุนไปตั้งมากมาย ถ้าเกิดไม่ได้พบหน้า อย่างนั้นก็ขาดทุนย่อยยับแล้วจริงๆ ฟ้าเห็นใจคนทุ่มเท ความพยายามอันยาวนานของจางเย่ไม่สูญเปล่า! ด้วยความตื่นเต้นขั้นสุด หากเป็นการพบหน้ากันธรรมดา จางเย่คงไม่รู้สึกกังวลหนักเช่นนี้ ทว่าตอนแรกเริ่มสุ่ยเหลียนเยว่ไม่ได้มีความตั้งใจจะพบหน้า ทั้งไม่ให้โอกาสเขาแม้แต่น้อยด้วย จางเย่ได้แต่ใช้ ‘ลูกเล่น’ ทั้งหมดออกมาด้วยการ ‘บันทึก’ เพื่อท้าทายความเป็นไปไม่ได้ครั้งนี้ เมื่อทำสำเร็จเขาจึงพอใจเป็นอย่างยิ่ง

เท้าชา? แต่ตอนนี้ดูจะดีขึ้นหน่อยแล้วนี่?

อืม วันนี้อากาศเย็นไปหน่อยแฮะ

สุ่ยเหลียนเยว่ : ยังอยู่ไหม?

จางเย่ตอบรีบทันควัน : อยู่ๆ!

สุ่ยเหลียนเยว่ : ฮ่าๆ ยังอยากเจอกันไหม?

จางเย่รีบตอบ : เจอสิ ต้องเจอ ผมหาที่หลบลมอยู่ยังไม่ทันกลับบ้าน ข้างนอกมันหนาวไปหน่อย ขาชาหมดแล้วเนี่ย อืม ไม่งั้นให้ผมกลับไปเปลี่ยนเสื้อก่อนไหม?

สุ่ยเหลียนเยว่ : ไม่ต้องขนาดนั้นก็ได้มั้ง?

จางเย่ : บ้านผมไม่ไกลหรอก ไปกลับครึ่งชั่วโมงก็เรียบร้อย ผมไม่ได้เอากระเป๋าเงินมาด้วยน่ะ

เขาคิดจะกลับบ้านไปเปลี่ยนเสื้อเอากระเป๋าเงิน จะได้ถือโอกาสเตรียมตัวอีกนิดหน่อย เพื่อสร้างความประทับใจให้อีกฝ่ายด้วย

สุ่ยเหลียนเยว่ : ไม่ต้องหรอก เย็นมาก เจ๊ก็อยากกลับบ้านแล้ว

จางเย่ : งั้นก็ได้ เจอกันที่ไหนดี?

สุ่ยเหลียนเยว่ : แถวนี้มีตรอกเยอะ ฉันก็ไม่ค่อยชินทางด้วยสิ

จางเย่หัวเราะ : ไม่เป็นไร ผมชินทาง เจ๊บอกหน่อยว่าอยู่แถวไหน ผมจะไปหาเจ๊เอง

สุ่ยเหลียนเยว่ : ฉันอยู่แถวกลางๆ หลิวลี่ฉ่าง ตรงแถวๆ สะพานที่หนานซินหัวน่ะ

จางเย่อุทาน : แถวๆ สะพานหินอ่อนอ่ะนะ? ได้ ผมรู้ เจ๊รอผมตรงนั้นแหละ ผมจะวิ่งไปหา

สุ่ยเหลียนเยว่ : ได้ ไม่ต้องรีบนะ

จางเย่วิ่งมาพอสมควรแล้ว ยังไม่รวมระยะทางวิ่งมาก่อนที่เขาจะเรียกคืนข้อมูลอีก แต่พอรู้ว่าจะได้พบกับแม่สาวโคนมที่เคยเห็นจากรูป จางเย่พลันมีเรี่ยวแรงขึ้นมาอีกครั้ง เขาวิ่งผ่านตรอกทางทิศตะวันออกเข้าสู่หลิวลี่ฉ่าง เพื่อไม่ให้เหนื่อยเกินไป จางเย่จึงรักษาความเร็วเป็นการวิ่งเหยาะๆ ยิ่งวิ่งวิ่งรู้สึกดี ยิ่งมายิ่งมีแรงฮึดขึ้นกว่าเดิม

เขาส่งข้อความไปหาอีกฝ่าย : ผมจะหาเจ๊เจอได้ยังไง เจ๊หน้าตาเป็นไง? หรือจะให้ผมเดินถามว่ามีใครเห็นสาวสวยแถวนี้บ้างไหม?

สุ่ยเหลียนเยว่ : เจ๊ไม่ใช่คนสวยหรอกนะ

ไม่สวย?

แต่ก็ไม่ใช่ดูไม่ได้หรอกน่า!

จางเย่มั่นใจเต็มเปี่ยมอยู่แล้ว รู้ดีว่าเธอเพียงถ่อมตัวเท่านั้นเอง จึงตอบว่า : งั้นผมจะหาเจ๊ยังไง? เจ๊อยู่ถนนเส้นไหน? คนผ่านไปผ่านมาเยอะไหม? มีตำหนิอะไรไหม? หรือว่าเราจะต้องส่งสัญญาณลับกัน?

สุ่ยเหลียนเยว่ : ฮ่าๆ ไม่ใช่สปายนะ ไม่ต้องขนาดนั้นมั้ง ฉันขับรถมา นายมองหา BMW Series 7 สีขาวที่จอดอยู่ข้างๆ ลู่ซีถิงก็พอ ขึ้นรถมาได้เลย

จางเย่อุทาน : BMW Series 7? ไหนเจ๊บอกว่าอยู่ฝ่ายจัดซื้อของธนาคารไง?

สุ่ยเหลียนเยว่ : อยู่จัดซื้อแล้วซื้อรถแพงๆ ไม่ได้รึไง?

จางเย่คิดแล้วก็เห็นด้วย อีกฝ่ายอาจเป็นหัวหน้าฝ่ายจัดซื้อ ค่าน้ำร้อนน้ำชาคงไม่น้อย : ได้ งั้นผมจะตรงขึ้นรถเลยแล้วกัน

สุ่ยเหลียนเยว่ : อืม เจ๊จะรอ

จางเย่ออกวิ่ง เพิ่มความเร็วอีกเล็กน้อย แทบอดรนทนไม่ไหวที่จะได้พบหญิงงามคนนี้แล้ว ที่ผ่านมาได้แต่เก็บไปนอนฝันอยู่คนเดียวหลายวัน

สิบกว่านาทีต่อมา

สี่แยกหลิวลี่ฉ่าง

จางเย่วิ่งมาจากฝั่งตะวันตกของหลิวลี่ฉ่าง เมื่อมาถึงสิ่งแรกที่เห็นคือสะพานหินอ่อนสีขาว ที่โลกของจางเย่นั้น สะพานหินอ่อนขาวของหลิวลี่ฉ่างถูกรื้อถอนออกตั้งแต่หลายปีก่อน เพื่อวางสะพานเหล็กใหม่ที่มีลิฟต์ขึ้นลง ส่วนหลิวลี่ฉ่างของที่โลกใบนี้กลับมีบางอย่างที่ไม่เหมือนเดิม ยังคงมีสะพานหินอ่อนอยู่ แต่รูปร่างดูต่างจากเดิมไปบ้าง พื้นที่รอบๆ เองก็ดูไม่ค่อยเหมือนเดิม อย่างร้านเครื่องเขียนเก่าแกมีชื่ออย่าง ‘อีเต๋อเก๋อ’ ก็ไม่มีแล้ว มันถูกแทนที่ด้วยร้านขายกำไลอัญมณี ตัวตึกเองก็แตกต่างไปด้วย

รถ?

รถอยู่ไหนล่ะ?

จางเย่วิ่งจนเริ่มหอบ หน้ากากที่สวมยิ่งทำให้หายใจไม่ทัน เขาถอดหน้ากาก อย่างไรเสียก็มืดค่ำขนาดนี้ แถวนี้คนไม่มากแล้ว ไม่มีใครจำเขาได้หรอก

หือ!

เจอแล้ว!

จอดอยู่ริมถนนนี่เอง!

จางเย่ตาลุกวาวเมื่อเห็นรถ BMW สีขาวจอดอยู่ข้างๆ ลู่ซีถิง รถคันนั้นจอดใต้ไฟถนน สามารถเห็นเงาในรถได้รางๆ ผู้หญิงผมยาวดำขลับนั่งอยู่ตำแหน่งคนขับ ดูเหมือนจะสวมเสื้อแขนยาวสีขาว ที่เหลือนั้นมองเห็นไม่ชัดแล้ว จางเย่รีบจัดเสื้อผ้า ทำตัวให้ดูดีกว่าเดิม เสยผมเล็กน้อยแล้วเดินเข้าไป เอ้อ เขาเป็นคนดังนี่นา ถ้าเกิดอีกฝ่ายจำเขาได้ล่ะ? เฮ้อ ถ้าเธอจำได้ก็ช่างเถอะ ไม่เห็นเป็นไร เป็นดาราแล้วไง จะหาเพื่อนในเน็ตไม่ได้เหรอ? ไปช่วยคนอื่นถ่ายรูปถือเป็นเรื่องดีนี่นา?

สี่สิบเมตร...

สามสิบเมตร...

ยี่สิบเมตร...

เดินมาถึงแล้ว เห็นชัดถนัดตาสุดๆ

สุ่ยเหลียนเยว่กำลังก้มหน้า ไม่แน่ใจว่ากำลังอ่านหนังสือหรือดูหน้าจอมือถือ แต่เห็นใด้ชัดว่ามีอายุมากกว่าเขา จางเย่รู้สึกกังวลกระวนกระวายที่จะได้พบกับอีกฝ่าย ทั้งที่ปกติเขามักต้องมีบางสิ่งให้กังวลใจ ต่างจากอีกฝ่ายที่เป็นหญิงวัยสามสิบที่ทั้งเรียบร้อยทั้งใจเย็นตรงในรถ เธอไม่แม้แต่จะมองดูรอบๆ ทำเพียงนั่งอยู่ในรถพร้อมบางสิ่งบนตัก ดูเหมือนเธอไม่ได้สนใจกับการเจอกันครั้งนี้สักเท่าไร

BMW สีขาว ไม่ผิดแน่!

จางเย่ส่งข้อความไปยืนยันอีกครั้ง : ผมถึงแล้ว

ตอนนั้นเองที่หญิงสาวในรถก้มหน้าลงอีก หยิบมือถือขึ้นมากด จากนั้นมือถือจางเย่ก็มีข้อความตอบกลับ : อืม ขึ้นรถมา

หญิงงานคนนั้นไม่ได้เหลียวมองด้านหลังเลยแม้แต่น้อย

นี่คือความสามารถในการควบคุมตนเอง
อาจจะติดเป็นนิสัยด้วย

จางเย่ยิ่งถูกเธอดึงดูดมากยิ่งขึ้น เขาสูดหายใจ ก่อนเปิดประตูรถก้าวขึ้นไป จากนั้นก็ปิดประตูรถ ทักทาย "สวัสดีครับ ผม... หือ?"

เมื่อเขาเห็นเธอ จางเย่ก็ตะลึงไปชั่วขณะ คำพูดที่กำลังจะพูดพลันพูดไม่ออก!

เชี่*!

อะไรกันเนี่ย?

จางเย่แทบจะสบถออกมาแล้ว!

หญิงงามก็เห็นเขาเช่นกัน พลันตะลึงไป "นายเองเหรอ?"

จางเย่เบิกตากว้างแทบถลน "จ...เจ๊งั้นเหรอ?"

"จางน้อย?" แถมหญิงงามตรงหน้ายังเรียกชื่อเขาด้วย!

จางเย่เหงื่อตก "รอง...อู๋?"

คนที่อยู่บนรถกลับกลายเป็นอู๋เจ๋อชิงในชุดกี่เพ้า!

อู๋เจ๋อชิงมองตาเขา "นายคือ 'ฉันเป็นพ่อแกนะ' ?"

"คุณคือ ‘สุ่ยเหลียนเยว่’? " จางเย่พูดจบก็แทบทรุด อาการคล้ายเลือดคั่งในอกจะกระอัก! "ไม่ใช่คุณบอกว่าอยู่ฝ่ายจัดซื้อของธนาคารเหรอ?"

อู๋เจ๋อชิงถามเขากลับ "ไม่ใช่เธอบอกว่าเธอเล่นหุ้นกองทุนหรือไง?"

จางเย่ร้องไห้ในใจเป็นสาย "ผม ผมก็แค่พูดไปงั้น!"

อู๋เจ๋อชิงอุทานเช่นกัน "ฉันก็พูดไปงั้นเหมือนกัน" ท่าทีของเธอไม่เปลี่ยนแปลงนัก แต่คราวนี้คำพูดของอู๋เจ๋อชิงกลับมีลมหายใจหนักหน่วง เห็นได้ชัดว่าเธอเองก็ไม่ได้สงบอย่างที่เห็นภายนอก

คนโกหกสองคนมาเจอกัน!

ใครจะไปคิดล่ะว่าจะเจอคนรู้จัก!

แถมวันนี้ยังเจอกันตั้งแต่กลางวัน เสื้อผ้ายังไม่เปลี่ยนกันเลยด้วยซ้ำ!

จากนั้น บนรถก็เงียบกริบ บรรยากาศทั้งกระอักกระอ่วนและน่าอาย ไม่สามารถใช้ถ้อยคำมาบรรยายได้แล้วจริงๆ!

อู๋เจ๋อชิง!

สุ่ยเหลียนเยว่คืออู๋เจ๋อชิง!

แม่*มันเถอะ! จะบังเอิญอะไรเบอร์นี้ฟระ!

คุยกับสาวสวยในเน็ตตั้งนาน ได้เห็นภาพนู้ดของอีกฝ่ายด้วยซ้ำไป กลับกลายเป็นว่าคือหัวหน้าของเขาเอง? รองอธิการบดีอู๋ คนที่ทุกคนเห็นว่าเป็นนางฟ้าในดวงใจ?

เดี๋ยวนะ บังเอิญ? จางเย่ก้มหน้าลงมองด้ายแดงที่ข้อเท้าทันที ถึงเห็นว่าปลายด้ายยังคงผูกกับข้อเท้าของอู๋เจ๋อชิงอยู่ เขารู้แล้วว่านี่ไม่ใช่เรื่องบังเอิญ แต่เป็นผลจากด้ายแดงที่ผูกข้อเท้าเธอเมื่อตอนบ่ายแสดงผล ด้ายแดงนี้สร้างโอกาสที่สองฝ่ายจะได้พบกัน ไม่แปลกที่จะไม่เกิดอะไรขึ้นตอนบ่าย เพราะมันถูกกำหนดให้เกิดในตอนกลางคืน แค่วิ่งออกกำลังกายก็มาเจออู๋เจ๋อชิง? นี่มันเป็นผลจากด้ายแดงชัดๆ ด้ายแดงนี้สร้างโอกาสเป็นเนื้อคู่กัน! จางเย่เคยสงสัยมาก่อนว่าทำไมเขาถึงได้มีชะตากับสุ่ยเหลียนเยว่ แม้จะผูกด้ายกับอู๋เจ๋อชิง ก็เพราะว่าทั้งสองเป็นคนเดียวกันนี่เอง! ถุงหอมดึงดูดอู๋เจ๋อชิง ด้ายแดงผูกไว้กับอู๋เจ๋อชิง สองเหตุการณ์นี้ต่อเนื่องกันนี่เอง!

อธิบายได้หมดแล้ว!

จางเย่เข้าใจทุกสิ่งแล้ว!

อู๋เจ๋อชิงมาซื้อกระดาษเซวียนจื่อที่หลิวลี่ฉ่าง? เพราะเธอเป็นนักลิปิกร และหอประชุมของมหาวิทยาลัยกำลังจะปรับปรุงพอดี แต่เธอก็ยังคงต้องเขียนบทกวีอยู่ดี เพราะหอประชุมของมหาวิทยาลัยนั้นมีการจัดแสดงไว้ทุกห้อง จากนั้นจางเย่ก็จำได้ว่าเมื่อสิบนาทีก่อน ตอนที่อู๋เจ๋อชิงถามคำถาม ข้อเท้าเขาก็ชาแปลบๆ ทีแรกคิดว่าเป็นเพราะความเย็น แต่ที่แท้คือด้ายแดงกำลังจะขาดนั่นเอง ซึ่งเป็นความรู้สึกเดียวกับตอนที่ด้ายแดงของเขากับต่งซานซานขาด เห็นได้ว่าระยะห่างระหว่างจางเย่กับอู๋เจ๋อชิงนั้นห่างกันจนจะสร้างความเป็นเนื้อคู่ก็ยังยากลำบาก ดังนั้นก่อนที่จะได้เป็นเนื้อคู่ ก่อนจะได้พบหน้า ด้ายแดงก็ใกล้ขาดซะแล้ว เป็นเพราะคริสตัลเซฟนั่นเองที่ทำให้จางเย่พลิกเกมได้ จนสร้างความสัมพันธ์ให้ด้ายแดงออกฤทธิ์ ไม่อย่างนั้นด้ายคงจะขาดเพราะทั้งสองคนยากจะได้อยู่ร่วมกัน เขากับอู๋เจ๋อชิงก็คงไม่ได้พบหน้ากันแล้ว!

แต่ตอนนี้จางเย่กลับไม่รู้สึกยินดีเลยสักนิดเดียว สีหน้าเต็มไปด้วยความหดหู่!

จบกัน!

จบกันแล้ว!

จางเย่นึกอยากจะแกล้งเป็นคนบ้า เขาต้องการจะบอกอู๋เจ๋อชิงว่า เรื่องนี้ตัวเขาเองไม่รู้ไม่เห็นอะไรเลยสักนิดเดียว!

==========================

\(> w <)/ วันนี้เป็นวันสงกรานต์ สวัสดีปีใหม่ไทย จนไม่มี รวยไม่เลิก สุขกายสบายใจ \(> w <)/

>> ระวังเล่นน้ำหักโหมจนไม่สบายกันนะขอรับ ถ้อยทีถ้อยอาศัย เดินทางปลอดภัย <<
\(^O^)/ ประกาศผลกิจกรรมรับสงกรานต์ เฮฮฮฮ

*+* ยอดไลค์วันที่ 12 เมษา ของตอน #347 เวลา 17:20:32 น. มี 480 ไลค์

รับไปเลย 3 วัน วันละ 3 ตอน ตอนละ 300 เหรียญทอง ในช่วง 13 - 15 เมษายน 2561 อัพตามเวลาปกติ

**+** มีรีดๆ ผู้น่ารักแคปจำนวนคนเข้ากลุ่มหลัก 5999 ทัน

แถมวันที่ 16 เมษายน 2561 อีกวัน อัพตามเวลาปกติ

ขอบคุณรีดๆ ผู้น่ารักทุกคนที่มาร่วมกิจกรรมสนุกๆ นี้และอยู่กับพวกเรากันมาเสมอนะขอรับ ครึกครื้นจุใจสุดๆ เลย >,...,<!!!

*-*-*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./55.md)