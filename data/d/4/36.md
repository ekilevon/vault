##บทที่ 336 : ผลการจัดอันดับมหาวิทยาลัยออกแล้ว!
คืนนั้น

เลิกคาบตอนสองทุ่ม

ออกจากประตูเล็กหลังห้องประชุม จางเย่ไม่ได้กลับไปที่ห้องพักอาจารย์ ทั้งไม่ได้ตรงกลับบ้าน แค่หาที่ลับตาคนหลังหอประชุมมาแวบสูบบุหรี่สักหน่อย ทางมหาวิทยาลัยไม่ได้มีคำสั่งห้ามอาจารย์สูบบุหรี่หรอก แต่สำหรับในมหาวิทยาลัยต่อหน้านักศึกษาแล้ว ก็ไม่ควรแสดงกริยาอันไม่เหมาะสม ดังนั้นทุกครั้งจางเย่จึงต้องแอบสูบ บางครั้งไปสูบในห้องน้ำ บางครั้งเป็นที่ลับตาคน
นั่งไขว้ขาไขว่ห้าง

อยู่บนเก้าอี้

จางเย่หยิบโทรศัพท์มือถือออกมาเล่นเน็ตระหว่างนั่งว่างๆ

คลิปเลคเชอร์ของวันนี้ออกมารวดเร็วมาก เพิ่งเปิดเว็บไซต์ของมหาวิทยาลัยก็เห็นคลิปนี้ทันที ในคลิปไม่มีตอนที่จางเย่สั่งงานและคุยเล่นกับเหล่านักศึกษา คลิปเพียงจบลงตรงที่เขาสั่งเลิกคาบเท่านั้น เป็นเพราะทางเป่ยต้าอัดจบถึงตรงนี้ จึงอัพโหลดคลิปได้อย่างรวดเร็วทันที

เนื่องจากเพิ่งอัพ ด้านล่างจึงยังไม่มีคอมเมนต์

จางเย่เข้าไปดูในเวยป๋ออีกเล็กน้อย อืม ยังมีคนตั้งคำถามกับเนื้อหาที่เขาสอนอีกแล้วสิ เรื่องนี้ หลายวันนี้จางเย่คุ้นเคยแล้ว

"เรื่องของนายพลกุ่ยฮัวไม่สมเหตุสมผลเลย!"

"บทเพลงสรรเสริญหลินซื่อเหนียงเป็นเรื่องเชิดชูคุณธรรม จะเป็นยุคไหนก็เป็นเรื่องธรรมดา ตั้งแต่เมื่อไรกันที่กลายเป็นเรื่องต่อต้านราชวงศ์ชิงล่ะ?"

"แถมตามการค้นคว้า ด้วยความสัมพันธ์เครือญาติของเฉาเสวี่ยฉิน เขาไม่มีทางเขียนเรื่องต่อต้านชิงได้หรอก!"

"คำอธิบายเรื่องโครงสร้างของร้อยแปดบทนั่นแถไปหน่อยนะ! ผลสรุปของการศึกษานี้ได้แต่ใช้อ้างอิงเท่านั้น ยังไม่สามารถสรุปได้แน่ชัด อย่างตรงท่อนกลางๆ ถ้าเราใช้เรื่องกฎโครงสร้างของจางเย่ลงไปแบ่ง จุดนี้ยังเอามาใช้แบ่งอะไรให้ใช้ชัดเจนไม่ได้สักหน่อย คุณจะเอาเส้นแบ่งของเนื้อเรื่องตรงจุดอื่นมาใช้กับทุกที่ไม่ได้หรอกนะ!"

"เจี่ยเจิ้งไม่ใช่พวกต่อต้านชิงสักหน่อย ถ้าตามที่จางเย่พูด เนื้อเรื่องในช่วงหลังไม่ควรจะเป็นแบบนี้ด้วยซ้ำ!"

"ทุกคนไม่ต้องไปดูเลคเชอร์ของเป่ยต้านี่หรอก ไม่ต้องฟังจางเย่พูดซี้ซั้วด้วย เขาโมเมเอาทั้งเพ!"

ผ่านไปหลายวัน เหล่านักวิชาการสำนักหงเสวียและนักเขียนในแวดวงวรรณกรรมต่างเริ่มโต้ตอบกลับมาอีกครั้ง ในบรรดานี้รวมถึงหม่าเหิงหยวนและเมิ่งตงกั๋วด้วย พวกเขาอดทนจนดึกดื่นค่ำคืนมาหลายวัน ร่วมแรงร่วมใจกันจึงได้พบจุดอ่อนกับปัญหาในวิธีการพูดของจางเย่ไม่น้อย จากนั้นอาศัยผลงานเหล่านี้ มาใช้ปัดเนื้อหาการสอนของจางเย่ไม่หยุดหย่อน ตอนแรก พวกเขาถูกจางเย่ดึงลากเข้าไปเล่นในเกมของจางเย่ เข้าไปในทฤษฎีที่พวกเขาได้แต่มึนงงสับสน แต่เมื่อค่อยๆ ดึงสติกลับมาได้ คนเหล่านี้ที่ต่างไม่ใช่คนโง่ จึงเห็นปัญหาในการสอนของจางเย่ไม่น้อย เรื่องนี้ชวนให้ตื่นเต้นได้อย่างยิ่ง ไม่ชักช้าที่จะพากันหันหัวหอกพุ่งกลับมาหาจางเย่!

ทว่ามีคนทั่วไปไม่น้อยที่มาช่วยจางเย่!

"ใครบอกว่าเป็นแค่เรื่องสรรเสริญคุณธรรมธรรมดากัน? คุณรู้ได้ยังไงว่าเฉาเสวี่ยฉินไม่ได้มีความคิดเป็นอื่น?"

"ถึงครอบครัวเขาจะเป็นยังไงแล้วไปเกี่ยวอะไรกับนิยายฟระ พวกนายยังไม่รู้ด้วยซ้ำว่าคนแซ่เฉานั่นเป็นลูกของใคร ทำไมกล้ายืนยันเอาเองงี้? อีกอย่างคนแซ่เฉาเป็นนักเขียนนะเว้ย จะเขียนอะไรในนิยายยังต้องสนใจพื้นเพครอบครัวด้วยเหรอ? นี่แม่*มุกระดับประเทศเถอะ!"

"ต่อให้เจี่ยเจิ้งไม่ใช่พวกต้านชิง จะรู้ได้ยังไงว่าเจี่ยเป่าอวี้ไม่ใช่ด้วยหา? หรือเห็นว่าเจี่ยเจิ้งสรรเสริญนายพลกุ่ยฮั่ว เขาเลยสรรเสริญตามอย่างสุดแรงน่ะเหรอ? อีกอย่างเรื่องปัญหาในกลอนบทนี้ อาจารย์จางอธิบายไว้ชัดเจน! ตรงไหนกันที่เรียกว่าโมเม?"

ทั้งสองฝ่ายรบรากันแล้ว!

ความไม่สอดคล้องในเนื้อหายังคงใหญ่หลวงมากอยู่ดี!

แต่มีอยู่เรื่องหนึ่งที่จะถกกันไม่ได้ นั่นคือยอดรับชมคลิปเลคเชอร์ของจางเย่นั้นไม่เคยวิ่งช้าลงเลย! แม้เหล่านักวิชาการสำนักหงเสวียจะเอาแต่บอกให้ทุกคนอย่าได้เชื่อที่จางเย่พูด แต่ประชาชนคนธรรมดากลับยังคงไม่สนใจ ช่วยไม่ได้จริงๆ ที่ทุกคนชอบฟังจางเย่พูด!

ในที่สุด เหล่าชาวสำนักหงเสวียยังต้องถอดใจ ไม่เหลือความไม่พอใจสักเศษเสี้ยว!

สิ่งที่ควรพูดถึงก็คือ นับวันในสำนักหงเสวียยิ่งมีความแตกแยก นักวิชาการส่วนน้อยเริ่มเห็นด้วยกับการวิเคราะห์ของจางเย่ แถมมีบางส่วนที่เข้าไปฟังเลคเชอร์ของเขาเสียด้วยซ้ำ ท้ายที่สุดการ ‘ประมวลคดีศึกษา’ ที่จางเย่เป็นคนเริ่มต้นนั้น กลายเป็นว่าตอนนี้มีเหล่านักวิชาการตัดสินใจมาศึกษาอย่างจริงจังด้วย!

วุ่นวายไปแล้ว!

เพราะจางเย่คนเดียว! เพราะคาบเรียนแค่ไม่กี่คาบของจางเย่!

ทั้งสำนักหงเสวีย ทั้งโลกวรรณกรรม ทั้งวงการประวัติศาสตร์ต่างสับสนวุ่นวายกันไปหมด!

เดิมทีจางเย่ไม่ได้หวังว่าจะมีคนเห็นด้วยกับสิ่งที่เขาพูดทั้งหมดอยู่แล้ว ความเคลือบแคลงและข้อถกเถียงของทุกคน จะเป็นสิ่งที่ทำให้การศึกษาหอแดงก้าวหน้าไปต่อได้ นี่สิถึงนับว่าเป้าหมายของจางเย่ประสบผลสำเร็จ ในโลกใบนั้นของชายหนุ่ม เรื่องว่าหลังจากแปดสิบบทของ ‘ความฝันในหอแดง’ เป็นใครมาเขียนต่อนั้นเป็นเรื่องที่ระบุไว้ชัดเจนแล้ว ไม่ว่าใครก็ล้วนยอมรับ แต่กับโลกใบนี้ เรื่องนี้ยังมีหลักฐานค่อนข้างน้อยทีเดียว ไม่มีทางทำให้คนเชื่อได้ในระยะเวลาสั้นๆ แน่นอน ยังคงต้องผ่านการถกเถียงกันอย่างยาวนาน อาจหลายเดือน อาจหลายปี หรืออาจจะหลายสิบหลายร้อยปี

ไม่ดูแล้ว เหอๆ ดูอย่างอื่นดีกว่า

จางเย่สูบบุหรี่ไปได้ครึ่งมวน ก่อนดูเวยป๋อต่อ

พลันมีเวยป๋อทางการอันหนึ่งดึงความสนใจของจางเย่เอาไว้ได้ --- ‘การจัดอันดับภาควิชาของปีนี้เสร็จสิ้นลงแล้ว จะประกาศในอีกไม่ช้า!’

ด้านล่างมีคนมาคอมเมนต์กันมากมาย

"ปีนี้ไม่มีเซอร์ไพรส์มั้ง?"

"นั่นสิ ไม่เห็นมีไรเปลี่ยนเลยแต่ละปีอ่ะ"

"ไม่มั้งๆ ปีนี้อันดับของเป่ยต้ายังต้องพิจารณากันเยอะอยู่นะ!"

"ก็จริงแฮะ คนในวงการบอกแต่ว่าภาควิชาภาษาจีนของเป่ยต้าใช้ไม่ได้แล้ว กำลังเริ่มถดถอย ก่อนหน้านี้มีคนทำนายว่าภาควิชาวิทยาศาสตร์ของเป่ยต้าจะยังคงครองตำแหน่งไว้ได้ แต่ภาควิชาภาษาจีนปีนี้ถ้าได้สักอันดับก็นับว่าไม่เลวแล้ว มหาวิทยาลัยนานกิงกับมหาวิทยาลัยชิงหัวเองก็ตามไล่บี้มาติดๆ มหาวิทยาลัยครูของปักกิ่งเองสองปีนี้ก็กำลังไต่อันดับด้วย อีกอย่าง ตอนนี้เรื่องที่ทำให้ภาควิชาภาษาจีนของเป่ยต้าเป็นกระแสก็คือ จางเย่บรรยายเรื่อง ‘ความฝันในหอแดง’ จนสร้างความเคลื่อนไหวอย่างใหญ่โต"

"ไม่รู้ว่าจะรวมวิชาจางเย่ไปด้วยไหม? ถ้ารวมไปด้วยจริงๆ ล่ะก็ อย่างนั้นผลงานก็ท่าจะไม่ดีแล้ว"

"ขนาดนั้น? วิชาของจางเย่นั่นมีคนยอมรับไม่มากนี่? มีแต่คนหาว่าเขาพูดบ้าๆ บอๆ คนทำการวิเคราะห์ก็ต้องคิดเรื่องนี้ด้วยแหละน่า"

"ไม่หรอก เรื่องวิชาการต้องมีเถียงกันอยู่แล้ว จะบอกว่าเพราะจางเย่โดนวิจารณ์เยอะเลยให้ผลร้ายแรงก็ไม่ได้หรอกใช่ไหม?"

"มีแต่คนบอกว่าไม่ดีนี่"

"เอาล่ะ รอดูผลกันดีกว่า"

"รีบออกซี่ ทำไมช้างี้ล่ะ?"

"ฉันรอดูภาควิชาฉันอยู่นะเว้ย!"

"มหาวิทยาลัยนานาชาติจงเจริญ! มหาลัยเก่าจงเจริญ!"

"แด่เป่ยอิ่ง(มหาวิทยาลัยการละครปักกิ่ง)! กล้าเล่นกล้าตาย!"

"แด่ภาคภาษาจีนนานกิง! ต้องเป็นที่หนึ่ง! เอาชนะเป่ยต้ากับชิงหัว! ฮ่าๆ!"

แทบทุกคนล้วนเป็นนักศึกษามหาวิทยาลัย บ้างเถียงกันไปมา บ้างสนับสนุนภาควิชาของตัวเอง

ขณะนั้นเอง จางเย่เองได้รับสายจากซูน่า "อาจารย์จาง คุณรีบกลับมาเร็วๆ เลยค่ะ ผลการประกาศจะออกแล้ว!"

"ได้" จางเย่เดินกลับไป

……

เพิ่งมาถึง จางเย่พลันพบว่าคณาจารย์ในภาควิชาภาษาจีนมหาวิทยาลัยปักกิ่งต่างนั่งอยู่ข้างในกันแล้ว คณาจารย์ของทั้งสามห้องทำงานต่างก็มารวมกันที่นี่จนครบหมด บรรยากาศเต็มไปด้วยความกระวนกระวายและกดดันสุดๆ อาจารย์หญิงหลายท่านคล้ายจะไม่กล้าดูผลเสียด้วยซ้ำไป

ซูน่าสูดลหายใจยาวลึก

ฉางข่ายเกอกับเจินซูฉวนดูหน้าดำคล้ำเครียดสุดๆ

ศาสตราจารย์ผู้เฒ่าเหยียนเจี้ยนเทากำลังให้ความสนใจกับจอโปรเจกเตอร์ที่ฉายอยู่
ลำดับรายชื่อนี้ ล้วนเป็นที่สนใจของคณาจารย์ในภาควิชาภาษาจีนทุกคน ไม่ใช่เกี่ยวพันเพียงแค่เรื่องเงินเดือนและโบนัส แต่เป็นเรื่องของชื่อเสียงเกียรติยศ!

ทันใดนั้น อาจารย์ฝึกหัดที่จัดการคุมหน้าจอพลันมีสีหน้าตื่นตะลึง "ผลมาแล้ว! ผลออกแล้ว!"

ฉางข่ายเกอถามทันที "เป็นยังไง?"

"ผมเอาผลขึ้นจอนะ!" อาจารย์ฝึกหัดรีบจัดการทันควัน ไม่ได้ดูของภาควิชาอื่น ทั้งไม่สนใจอันดับโดยรวม สนใจเพียงในภาควิชาภาษาจีนเท่านั้น

จอติดแล้ว!

อันดับของภาควิชาภาษาจีนทั้งประเทศประกาศออกมาแล้ว!

1 : ภาควิชาภาษาจีน มหาวิทยาลัยปักกิ่ง

2 : ภาควิชาภาษาจีน มหาวิทยาลัยนานกิง

3 : ภาควิชาภาษาจีน มหาวิทยาลัยครู

4 : ภาควิชาภาษาจีน มหาวิทยาลัยฟู่ต้าน

5 : ภาควิชาภาษาจีน มหาวิทยาลัยชิงหัว

ผลลัพธ์ออกมาพร้อมกับเสียงเฮลั่นสนั่นห้องพักอาจารย์!

"เยี่ยม! เยี่ยม! เยี่ยม!" ฉางข่ายเกอตบโต๊ะสุดแรง!

"ที่หนึ่ง! ที่หนึ่งจริงๆ!" ศาสตราจารย์อู่ร้องเสียงดัง!

"เกือบไปแล้ว! ฮ่าๆๆ" เจินซูฉวนหัวเราะลั่น!

ซูน่าตะลึงงัน "ฉันไม่ได้ดูผิดใช่ไหม? พวกเราจริงๆ เหรอ? พวกเราจริงอะ?"

มีศาสตราจารย์ผู้เฒ่าวัยใกล้เกษียณที่มองเห็นผลนี้ถึงกับกล่าวเสียงเครือ "สองปีแล้ว! สองปีแล้ว! ในที่สุดพวกเราก็กู้หน้ากลับมาได้!"

จางเย่ก็ยินดีด้วยไม่ต่างกัน ที่นี่ทำให้เขารู้สึกมีส่วนร่วม เกียรติยศนี้แน่นอนว่าเขาก็ต้องร่วมปลื้มใจด้วย!

เจินซูฉวนคว้าเอามือถือขึ้นมาโทรหาอู๋เจ๋อชิงทันที "รองอธิการบดีอู๋! แจ้งข่าวดีให้ทราบ ผลออกแล้วครับ ภาควิชาภาษาจีนเราเป็นที่หนึ่ง!"

อู๋เจ๋อชิงที่ปลายสายหัวเราะคิก "ฉันเห็นแล้วค่ะ"

เจินซูฉวนกล่าว "เป็นเพราะการชี้นำของคุณนั่นแหละครับ"

อู๋เจ๋อชิงหัวเราะเบาๆ "ครั้งนี้ได้เป็นที่หนึ่ง เป็นผลงานของอาจารย์จางน้อยล่ะค่ะ"

"ใช่ครับ พวกเราทราบ" เจินซูฉวนกล่าว

"แต่ว่าเป็นเพราะคุณมีวิสัยทัศน์ เชิญจางน้อยเข้ามาสอนที่นี่ต่างหาก"

เหยียนเจี้ยนเทาได้ยินบทสนทนาของเจินซูฉวน รู้สึกไม่เห็นด้วยอยู่บ้าง เขาไม่คิดว่านี่เป็นผลงานของจางเย่ นี่คือความพยายามที่สั่งสมมาของพวกเขาเหล่าศาสตราจารย์ท่านอื่นๆ ต่างหากล่ะ จางเย่แค่คนใหม่ที่เพิ่งเข้ามา จะไปสร้างความเคลื่อนไหวผลงานอะไรได้? ในสายตาของเขา ผลลัพธ์นี้อาจยังไม่ได้รวมผลงานของจางเย่มาพิจารณาเลยด้วยซ้ำ

แต่อาจารย์ในภาควิชาท่านอื่นๆ ต่างก็ทราบว่า จางเย่นั้นมีบทบาทสำคัญจริงๆ ถ้าไม่ใช่เขาทุ่มเทแรงกายแรงใจล่ะก็ ยังไม่ทราบว่าตอนนี้อันดับภาควิชาภาษาจีนจะหล่นไปถึงไหนเสียด้วยซ้ำ!

……

ในมหาวิทยาลัยปักกิ่ง มีเสียงโห่ร้องให้ได้ยินกันไปทั่ว!

"ภาควิชาคณิตศาสตร์เราได้ที่หนึ่ง!"

"แม่*! ทำไมภาควิชาภาษาต่างประเทศเราได้อันดับต่ำงี้ฟระ?"

"ไอ้หยาแม่*เอ๊ย! คณะวิศวะเราเป็นชิงหัวได้ที่หนึ่งเรอะ!"

เย็นวันนี้ คณาจารย์และนักศึกษาของมหาวิทยาลัยต่างก็ได้เห็นผลลัพธ์นี้หมดแล้ว เพราะว่าภาควิชาภาษาจีนเป็นภาควิชาใหญ่ เป็นที่นิยม ทั้งตำแหน่งก็ไม่น้อย ทำให้คนจำนวนมากให้ความสนใจ จึงมีคนได้เห็นผลลัพธ์ที่ไม่คาดคิดนี้เป็นจำนวนมาก
ภาควิชาภาษาจีนของชิงหัวที่ทุกคนคาดหวังกลับได้อันดับห้า บอกได้ว่ายังขาดอยู่อีกไกล มหาวิทยาลัยนานกิงที่คนคาดหวังที่สุด ก็ได้อันดับสอง ขณะที่อันดับหนึ่งกลายเป็นมหาวิทยาลัยปักกิ่งอีกครั้ง พี่ใหญ่ของภาควิชาภาษาจีนกลับมาทวงอันดับแล้ว!

คนบนเน็ตจำนวนมากไม่ยอมรับ เหล่านักศึกษาจากมหาวิทยาลัยอื่นพากันออกมาสบถลั่น!

"ไม่ยุติธรรม!"

"ทำไมผลเป็นแบบนี้ล่ะ!"

"นานกิงเราเป็นที่สอง?"

"มหาวิทยาลัยปักกิ่งเป็นที่หนึ่ง! มีลับลมคมใน!"

"เฮ้ย ลับลมคมในอะไร เพราะว่าเป่ยต้ามีจางเย่นั่นแหละ!"

"เฮ้ยใช่ ฉันก็ลืมจางเย่ไปเลย ไม่แปลกที่จะพลิกสถานการณ์กลับมาได้ เพราะว่าเรื่อง ‘ความฝันในหอแดง’ นี่เอง! เฮ้ย! ไม่ยุติธรรมนี่หว่า ถ้าจางเย่มานานกิงเราบ้าง พวกเราต้องได้ที่หนึ่งแน่!"

"พูดได้ดี! ถ้าจางเย่ไม่ไปเป่ยต้า! พวกนั้นมีหรือจะชนะนานกิงเราได้!"

"พูดไปก็ไม่มีประโยชน์ นานกิงเราไม่เชิญจางเย่มาเองนี่ ความจริงภาควิชาภาษาจีนเป่ยต้ายอมเสี่ยง ชิงแทงเดิมพันถูกข้าง มาพูดทีหลังใครก็พูดได้ แต่คนที่จะกล้าออกหน้าคนแรกมีน้อยเสียยิ่งกว่าน้อย ภาควิชาภาษาจีนของเป่ยต้าคราวนี้มาเป็นที่หนึ่ง ถือว่าเป็นความสำเร็จอย่างยิ่ง เพราะอีกฝ่ายกล้าใช้จางเย่ กล้าหน้าด้านรับตัวเข้ามา! ความกล้านี้ไม่ใช่มหาวิทยาลัยทั่วๆ ไปจะเทียบได้!"

"เหอๆ ภาควิชาภาษาจีนของเป่ยต้าคราวนี้ชนะด้วยความกล้าจริงๆ!"

"รองอธิการบดีอู๋ที่ย้ายมาจากกระทรวงศึกษาช่างรู้จักใช้คนรู้จักมองคนนัก! ร้ายกาจ!"

"เหอๆๆ กำลังจะพูดเลย คนที่ร้ายกาจที่สุดคืออาจารย์จางเย่นั่นแหละ ใช้กำลังแค่คนเดียวก็ทำให้ภาควิชาภาษาจีนของเป่ยต้าพลิกสถานการณ์ได้!"

ในที่สุด เหล่าแฟนคลับเดนตายของจางเย่ก็ออกมาพูดอย่างผยองว่า "ตอนอาจารย์จางอยู่ที่สถานีวิทยุกับสถานีโทรทัศน์ ทุกรายการของเขาล้วนสร้างสถิติใหม่ สร้างยอดผู้ชมที่มหัศจรรย์! ตอนมาสอนที่มหาลัยก็เหมือนกัน! ครอบครองจางเย่คือได้ครอบครองใต้หล้า!"

"ขี้โม้ฉิ*!"

"จางเย่ไม่ได้ขนาดนั้นเถอะ!"

"เหอๆ ความจริงภาควิชาภาษาจีนเป่ยต้ามีแบ๊กแข็งแบบนี้นี่เอง!"

"อืม ฉันเองก็เห็นด้วยว่าเป่ยต้ามีแบ๊กอัพแข็ง แต่ว่าก็ปฏิเสธความทุ่มเทของอาจารย์จางเย่ไม่ได้หรอก ความจริงทุกคนระดับก็พอๆ กัน ใครก็เป็นที่หนึ่งได้ แต่ว่าพอจางเย่เพิ่มเข้าอีกหน่อย สมดุลนี้เลยเสียไปไงล่ะ จางเย่คนนี้นี่นะ ความจริงแล้วก็รับบทที่สำคัญเชียวนะ กล้าเขียนกล้าด่ากล้าบรรยาย ต่อไปชื่อเสียงเขาต้องมีไม่น้อยแน่ คนแบบนี้ไปอยู่วงการไหนก็ไม่ต้องกลัวอดตาย ฉันนี่โคตรหวังกับการพัฒนาของอาจารย์จางเย่อยู่เรื่อยๆ ภาควิชาภาษาจีนของเป่ยต้ามีอาจารย์คนนี้ ยิ่งเหมือนพยัคฆ์ติดปีก!"

มีนักศึกษาจำนวนมากมาทิ้งข้อความไว้ ความจริงแล้วเหล่านักศึกษาและคณาจารย์นั้นต่างก็มีมุมมองต่อจางเย่ในแง่ดีไม่น้อย!

*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./37.md)