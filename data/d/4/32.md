##บทที่ 332
หน้าต่างสนทนาบนโทรศัพท์

จางเย่ถาม : นี่รูปคุณเหรอ?

ติ๊ดๆ สุ่ยเหลียนเยว่ส่งข้อความกลับมา : นายอย่าเอาออกไปเผยแพร่ล่ะ

จางเย่เห็นคำตอบแล้วก็ต้องปาดเหงื่อ : เอ่อ นี่รูปคุณถ่ายเองจริงเหรอ? ขอโทษนะครับ ผมไม่ทราบ ผมคิดว่าคุณไปหารูปคนอื่นมาส่งให้กันเสียอีก ที่ผมพูดไปก่อนหน้านี้ไม่ต้องสนใจหรอกนะ เอ่อ ผมเองก็ไม่ได้ตั้งใจดูหรอก คุณส่งมาแล้วผมก็เหลือบดูผ่านๆ แค่นั้นเอง ความจริงก็..ความจริงก็ยังไม่ทันได้ดูดีๆ เลย จริงๆ นะ!

แค่คิดว่าเมื่อกี้เขายังหัวเราะฮาๆ บอกให้อีกฝ่ายส่งมาเอย ยกอ้างนี่นั่นเอย จางเย่ได้แต่หน้าแดง ที่แท้คนในภาพคือสุ่ยปิง..เอ้ย สุ่ยเหลียนเยว่ตรงหน้านี่เอง!

สุ่ยเหลียนเยว่ : ไม่เป็นไร นายเห็นแล้วก็เห็นไปเถอะ อย่าเอาไปส่งต่อก็พอ

ใจกว้างขนาดนั้น? จางเย่กระพริบตาปริบ : เจ๊ไว้ใจได้เลย

สุ่ยเหลียนเยว่ : ถ้าช่วยลบรูปที่ฉันส่งผิดไปให้ด้วย งั้นจะยิ่งดีมาก

จางเย่ไม่รอช้า : ได้ คุณรอแป๊บ

ถ้าเป็นคนอื่น อาจจะไม่ได้มีกะใจจะลบจริงๆ อย่างไรลบไม่ลบอีกฝ่ายก็ไม่มีทางรู้ ต่อให้นิสัยของจางเย่จะเลวร้ายไปบ้าง แต่ก็ยังรักษาคำพูด สัญญาแล้วว่าจะทำ ไม่ต้องให้พูดซ้ำเขาก็จัดการลบภาพออกจากมือถือจนเกลี้ยง หลังจากนั้นก็ตามไปลบในข้อมูลของมือถือ ภาพช่องแชทของสุ่ยเหลียนเยว่ขึ้นเป็นตัวอักษร ไม่แสดงอะไรอย่างอื่นอีกต่อไป
จางเย่ : ภาพที่เก็บไว้ผมลบออกหมดแล้ว ส่วนที่เซฟไว้ไม่มีแน่นอน ข้อนี้คุณไว้ใจได้ ภาพพวกนี้ไม่มีที่ผมแล้วแน่นอน

พูดจบ จางเย่แคปเมโมรี่ของกล้องส่งไปให้ เพื่อที่อีกฝ่ายจะได้สบายใจ เขาเองไม่ชอบถ่ายรูป ในมือถือจึงไม่มีสักภาพหนึ่ง ส่วนที่มือถือเก็บเอาไว้ เร็วที่สุดคือบันทึกข้อความของเธอที่ส่งมา ลำดับแรกนั้นเป็นบันทึกการสนทนากับเธอนั่นเอง อันดับสองเป็นเมื่อสามเดือนก่อนหน้า จางเย่บอกเธอว่าเขาไม่ได้แอบเก็บรูปเธอด้วยการส่งไปที่อื่น จากภาพแรกถึงตอนที่ทั้งสองแชทคุยกัน ห่างกันเพียงยี่สิบสามสิบวินาที การที่จางเย่จะเก็บเอาไว้ด้วยการส่งไปมือถือเครื่องอื่นนั้นเป็นไปไม่ได้ ภาพนี้จึงถือว่าอธิบายอะไรได้ชัดเจนแล้ว

สุ่ยเหลียนเยว่ส่งอีโมติคอนยิ้มมาให้ : ขอบคุณมากนะน้องชาย

จางเย่หัวเราะ : เกรงใจไปแล้ว ความจริงผมก็ได้ดูสิ่งที่ไม่สมควรดูเหมือนกัน

สุ่ยเหลียนเยว่ : นายยังจะเกรงใจอีกนะ เหอๆ ความจริงก็ไม่ใช่เรื่องใหญ่อะไร ฉันแค่สะบัดเมาส์คลิกพลาดไป ฉันผิดเองแหละ ยังไงซะรูปนี้ก็ไม่เห็นหน้าอยู่แล้ว ไม่เป็นไรหรอก

เฮ้ย งั้นก็รีบบอกก่อนสิเฟ้ย!

รู้ว่าไม่เป็นไรแบบนี้ฉันแม่*ไม่ลบหรอก!

รูปสวยๆ ตั้งเยอะแยะแบบนั้น ... พลาดแล้วว้อย!

แต่ที่สุ่ยเหลียนเยว่ส่งข้อความมานั้นกลับทำให้จางเย่ทราบเรื่องหนึ่ง ไม่รู้ทำไมคลิกเมาส์ผิด? เลือกกรุ๊ปก็ผิดกรุ๊ป? ภาพส่งมาทั้งโฟลเดอร์? จะบังเอิญขนาดนั้นได้ยังไง! นี่ต้องเป็นฝีมือของถุงหอมคิวปิดแน่นอน! ถุงหอมนี้ไม่ผิดพลาด! เพียงแต่คราวนี้ไม่ได้ออกฤทธิ์ตรงๆ! แต่ไปแผลงฤทธิ์ไว้บนเน็ตแทน! จากรูปที่เห็นหุ่นของสุ่ยเหลียนเยว่ก็รู้ได้ไม่ยากว่าแม้หญิงสาวคนนี้ไม่ใช่คนสวยอะไรมาก แต่ไม่ใช่คนที่หน้าตาน่าเกลียดอะไรแน่นอน ถึงจะบอกอะไรชัดไปกว่านี้ไม่ได้ แต่กับหุ่นที่ดีขนาดนี้หน้าตาก็มาเป็นอันดับสองแล้ว

ติ๊ดๆ

สุ่ยเหลียนเยว่ : ยังเรียนอยู่เหรอ?

จางเย่ : ไม่อ่ะ ทำงาน

สุ่ยเหลียนเยว่ : เข้ากรุ๊ปมาตั้งแต่เมื่อไรน่ะ? ไม่เคยเห็นนายเลย

จางเย่ : ผมก็จำไม่ได้ หลายเดือนแล้วมั้ง เหมือนจะมีคนลากผมเข้าไปในกรุ๊ป ไม่เคยเข้าไปแชทด้วย คุณล่ะ? อยู่ในกรุ๊ปนี้เหรอ?

สุ่ยเหลียนเยว์ : ฉันเพิ่งเข้ามาเมื่อวาน ปีใหม่ว่าจะไปเที่ยวสักหน่อย เลยหากรุ๊ปเข้าไปคุยด้วยเล่นๆ ปกติไม่ค่อยได้เข้าเน็ตหรอก

จางเย่ : ปีใหม่คนเยอะนะ

สุ่ยเหลียนเยว่ : เหอๆ ช่วยไม่ได้ ว่างแค่ปีใหม่นี่

จางเย่ : อายุเท่าไรแล้วล่ะ?

สุ่ยเหลียนเยว่ : สามสิบกว่า นายล่ะ?

จางเย่ : งั้นผมต้องเรียกคุณว่าเจ๊จริงๆ นั่นแหละ ผมยี่สิบกว่า

อาจเป็นรูปภาพชักพาให้รู้จัก ทั้งสองคุยกันอยู่หลายคำ

ความจริงจางเย่คิดว่าได้เห็นรูปนู้ดของอีกฝ่ายแล้ว ทางนั้นคงต้องรู้สึกกระอักกระอ่วนมากแน่ๆ แต่ดูเหมือนเขาจะคิดผิด สุ่ยเหลียนเยว่ไม่ได้คิดอะไรมากเลย

จู่ๆ สุ่ยเหลียนเยว่ก็ส่งอิโมติคอนยิ้มมาให้ : ฉันจำได้ว่าเมื่อกี้นายเพิ่งบอกว่าฉันหุ่นดีนี่?

จางเย่สำลักทันที พิมพ์ตอบว่า : เหมือนจะอย่างนั้น

สุ่ยเหลียนเยว่ : พูดจริงหรือแกล้งยอ?

จางเย่ตอบ : ต้องพูดจริงสิ ตอนนั้นผมยังไม่รู้ว่ารูปนั่นเป็นคุณเองเลยนะ ผมจะไปยอใครกันล่ะ อีกอย่างรูปคุณดูไม่เหมือนสามสิบกว่าจริงๆ ดูเหมือนเพิ่งจะยี่สิบกว่าเท่านั้น

สุ่ยเหลียนเยว่ : ไม่ต้องมายอกันขนาดนั้นเลย ..อืม ยังอยากดูไหม?

เห็นคำนี้ จางเย่ที่นอนลงบนเตียงก็เด้งตัวลุกขึ้นทันที รีบพิมพ์ตอบกลับไปอย่างรวดเร็วว่า : เอ่อ ได้เหรอ?

สุ่ยเหลียนเยว่พิมพ์ตอบกลับไม่เร็วนัก : ถ้ายังอยากจะเห็น ความจริงก็ไม่ใช่ปัญหาอะไร แต่รูปพวกนี้ไม่เคยให้ใครดู นายเป็นผู้ชมของเจ๊คนแรก เห็นแก่ที่นายลบให้แต่โดยดีเมื่อกี้นี้ นิสัยก็ไม่แย่นัก จะให้นายอีกหลายรูปแล้วกัน

จางเย่รีบตอบรับ : เป็นเกียรติมากๆ เลย จะรอครับ!

พิมพ์เสร็จก็ส่งภาพแมวนั่งกระพริบตาปริบๆ บ้องแบ๊ว

ช่างแอ๊บแบ๊วหน้าไม่อาย!

ภูเขาทองอยู่ตรงหน้า ไม่รู้จักคว้าไว้ก็น่าละอายเกิน!

สุ่ยเหลียนเยว่ : ฮ่าๆ รูปนายนี่ตลกดีนะ
จากนั้น โปรแกรมแชทของจางเย่ก็ส่งเสียงเตือนขึ้น!

ติ๊ดๆๆ ติ๊ดๆๆๆ ดังขึ้นต่อเนื่องสี่ห้าครั้ง รูปส่งมาสี่ห้ารูป! คราวนี้เนื่องจากรูปมีน้อย เน็ตไวพอ แค่ครู่เดียวจึงขึ้นมาครบหมด!

……

แต่ละรูปชวนเลือดกำเดาไหลพลั่กๆ!

ดูจนหมดแล้ว

จางเย่คอแห้งผากไปเลย : ได้รับแล้ว!

สุ่ยเหลียนเยว่ : ดูหมดแล้วเหรอ?

จางเย่ : ครับ สวยจริงๆ หุ่นดีมาก!

สุ่ยเหลียนเยว่ : ออกจะอวบไปหน่อยนะ?

จางเย่ไม่เห็นด้วย : ไม่หรอก แบบนี้แหละกำลังดี ผอมไปนิดอ้วนไปหน่อยก็ไม่ไหวแล้ว ท้องน้อยนั่นผมชอบมากเลยนะ สวยมากจริงๆ กำลังดีสุดๆ อย่างกับงานศิลป์แน่ะ รูปร่างเองก็ดีมากเลย อืม แค่มุมเซลฟี่มันไม่ค่อยดีเท่าไร เลยดูแปลกๆ นิดหน่อย
ทางตะวันตก ผู้คนล้วนเปิดเผย ภาพแบบนี้ถือเป็นเรื่องปกติ จางเย่เองก็วิจารณ์ด้วยมุมมองทางศิลปะ

สุ่ยเหลียนเยว่ : นายดูรู้เรื่องเรอะ?

จางเย่ : ไม่อ่ะ ผมเพ้อเจ้อไปงั้น

สุ่ยเหลียนเยว่ : ที่นายพูดก็ถูก ภาพแบบนี้ถ้าถ่ายเอง ฉันต้องใช้มือหนึ่งมาถ่าย ไม่ก็เอากล้องวางบนชั้นถ่ายน่ะ ยังไงก็มีข้อจำกัด มุมกับแสงหาไม่ง่าย เลยถ่ายออกมาไม่ดีพอ ฮ่าๆ ฉันเองก็ไม่ใช่ช่างภาพมืออาชีพอะไร แค่ถ่ายเองไปมั่วๆ

จางเย่ถาม : คุณชอบถ่าย...รูปศิลป์พวกนี้เหรอ?

ใช้เวลาอยู่ครู่กว่าจะนึกคำที่พอสุภาพออกมาได้

สุ่ยเหลียนเยว่ : ก็นิดหนึ่ง หลายวันถ่ายสักที ตอนนี้ยังไม่แก่นัก รีบถ่ายของสวยๆ งามๆ ไว้ก่อน ไม่งั้นต่อไปอยากถ่ายก็ไม่ได้ถ่ายแล้ว

จางเย่โยนยางอายทิ้งไป : รูป ‘ศิลป์’ พวกนี้ยังมีอีกไหมอ่ะ?

สุ่ยเหลียนเยว่ : ยังมีอีกหลายพัน

จางเย่เลือดกำเดาแทบทะลัก! : หลายพัน?

สุ่ยเหลียนเยว่ : ถ่ายทีละนิดทีละหน่อย สะสมไปทีละปี ไม่รู้ว่ามีสักเท่าไรกันแน่ ทำไม? ฮ่าๆ ยังอยากดูเหรอ?

จางเย่พิมพ์กลับอย่างไว : อยากสิ!!!!

ตัว ‘ ! ’ ถึงสี่ตัวยิ่งบ่งบอกถึงความในใจที่ชัดแจ้ง!

ขอวาร์ป!

ขอวาร์ปเถอะเจ๊!

หน้าจอของแหวนเกมพลันสว่างวาบ!

【นับถอยหลังเสร็จสิ้น ถุงหอมคิวปิดหมดเวลาแสดงผล!】

จากนั้น เห็นมือถือส่งเสียงติ๊ดๆ สุ่ยเหลียนเยว่ส่งข้อความมาบอก : เอาล่ะ งั้นวันหลังค่อยว่ากัน เจ๊นอนก่อนล่ะ นายเองก็รีบนอนด้วย เอ้อ อย่าลืมลบรูปนะ อย่าให้หลุดไปล่ะ
อย่านอนสิ!

ถุงหอมทำไมถึงเลือกเวลาหมดฤทธิ์แบบนี้ล่ะฟระ!

ส่งรูป คุยกัน ห้านาทีผ่านไปไวเกินไปไหม!

แต่จางเย่ก็ไม่ได้ว่าอะไร พิมพ์แค่ : ครับ คุณนอนก่อนเถอะ 88[1]"

"บ๊ายบาย" สุ่ยเหลียนเยว่พิมพ์เสร็จ ไฟแสดงสถานะมืดลงทันที

จางเย่รู้สึกคันยิบๆ ในหัวใจ ยิ่งนอนหลับไม่ลง ในใจนึกถึงแต่ภาพเนื้อหนั่นของสุ่ยเหลียนเยว่ สุดท้ายจึงกดดูข้อมูลส่วนตัวของสุ่ยเหลียนเยว่

ไอดี : สุ่ยเหลียนเยว่

อายุ : ไม่แสดง

เพศ : หญิง

อาชีพ : -

ที่อยู่ : เมืองหลวง

ข้อความประจำตัว : ไม่ค่อยออน ห้ามรบกวน
ข้อมูลอื่นๆ อย่างพวกรูปหรืออื่นๆ ต่างไม่มีเลย ล้วนแต่ปิดไว้เป็นความลับหมด ข้อมูลของเธอคนนี้เรียบง่ายเกินไปแล้ว

==============================

[1] 88 หรือ ปาปา คือ บ๊ายบาย

*-*-*-*-*-*-*-*-*-*-*-*-*-*-*


[Go To Next Chapter]( ./33.md)