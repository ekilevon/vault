##บทที่ 352 : โจทย์ปริศนาของสุ่ยเหลียนเยว่!
ใต้แสงจันทร์สุกสว่าง

บริเวณประตูเสวียนอู่ ระบุให้ชัดเจนคือใกล้ๆ เจียวฉางโข่ว

จางเย่หาที่นั่งบนขั้นบันไดหน้าธนาคารแล้วนั่งลง เขาวิ่งจนเหนื่อยหอบหมดเรี่ยวแรงจะวิ่งอีกต่อไป ได้แต่ทรุดนั่งหอบหายใจแรงจัดอย่างไม่สนใจว่าจะเหลือมาดความเป็นครูหรือไม่ ทั้งที่ก่อนหน้านี้พอมือถือดังก็มัวยืนแชทอยู่ตั้งนานไหว

คนเหนื่อย

แต่ใจไม่เหนื่อย เพราะมีคนงามมาชวนคุย

จางเย่พิมพ์ข้อความไปหา : วันนี้อากาศดีนะ แสงจันทร์ก็สวยด้วย

สุ่ยเหลียนเยว่ตอบกลับมาอย่างรวดเร็ว : อืม ถึงได้ไม่รีบกลับบ้านไง

จางเย่ลองปาหินถามทาง : บ้านเจ๊ก็อยู่แถวนี้เหรอ?

สุ่ยเหลียนเยว่ : ไม่ได้อยู่แถวนี้ ก็ไกลพอสมควร นายวิ่งเสร็จแล้ว?

จางเย่ : วิ่งเหนื่อยจนไม่อยากวิ่งแล้วอ่ะ แถมกลับบ้านก็ไม่มีอะไรทำ เลยมาหาที่นั่งคุยกับเจ๊แถวนี้ จะว่าไปมีวาสนาแบบนี้ไม่ง่ายนะ มีผู้คนมากมายในอินเทอร์เน็ตตั้งขนาดไหน แต่เราสองคนก็ยังมาพบกันได้

ครั้งแรกเป็นฝีมือของถุงหอมคิวปิดซึ่งนั่นคือต้นเหตุของความบังเอิญ จางเย่ไม่คิดเลยว่าสุ่ยเหลียนเยว่จะอยู่ที่เมืองหลวงด้วยอีก เย็นย่ำแบบนี้เขายังออกมาวิ่งแถวนี้ ถ้าไม่ใช่ความบังเอิญจะเป็นอะไรได้ล่ะจริงไหม? หลายวันมานี้จางเย่วุ่นวายกับงานจนไม่ได้มาออกกำลังกาย แต่วันนี้กลับออกมาได้เพราะแม่เขาเอาแต่บ่นทั้งวันนั่นแหละ

สุ่ยเหลียนเยว่ : ก็จริง

จางเย่พิมพ์อย่างแฝงความรู้สึก : ห่างกันพันลี้ยังพบได้

สุ่ยเหลียนเยว่กลับตอบว่า : ฮ่าๆ ที่ไม่พบก็มีนะ

จางเย่อยากจะได้พบกับสุ่ยเหลียนเยว่คนนี้สักครั้งจริงๆ เจ๊ใหญ่ที่ทำงานธนาคารคนนี้หุ่นดีเกินไปแล้ว ถึงกับทำให้จางเย่ฝันถึงเรือนร่างเปลือยเปล่าของเธออยู่ทุกวัน ไม่ว่าอย่างไรก็สลัดออกจากความคิดไม่หลุด พอลองพยายามแหย่ หญิงสาวกลับไม่เล่นด้วย จางเย่คิดว่าจะมัวพร่ำบ่นต่อไปคงไม่เข้าท่า ถ้าจู่ๆ ดันหลุดปากบอกไปว่าอยากเจอ อย่างนั้นก็ยิ่งเป็นการผลักไสเธอออกห่างน่ะสิ เวลายังไม่เหมาะสม อย่างไรก็เป็นเพียงเรื่องราวบนอินเทอร์เน็ต ทุกอย่างล้วนเป็นเพียงภาพลวง จะให้คนเชื่อถือคนที่ห่างกันเพียงหน้าจอกั้นนั้นนับว่าลำบากทีเดียว

ติ๊ดๆ ข้อความมาแล้ว

สุ่ยเหลียนเยว่ : รูปครั้งก่อนลบไปรึยัง?

จางเย่แคปรูปส่งกลับ : มือถือผมไม่มีรูป ว่างเปล่า เมมโมรี่ก็ลบหมด แม้แต่ประวัติการสนทนาก็ลบหมด ไว้ใจได้เลยเจ๊ ไม่มีใครบังคับให้ผมทำอะไรที่ผมไม่อยากทำได้ แต่ถ้าผมรับปากไปแล้ว ผมต้องทำให้แน่นอน ผมออกจะน่าเชื่อถือขนาดนี้ ถ้าเจ๊ไม่เชื่อ ผมเอาตัวเองเป็นประกันเลยว่าผมไม่ได้เก็บรูปเจ๊ไว้สักรูป ไม่ได้เอาไปปล่อยที่ไหนต่อแน่นอนครับ!

สุ่ยเหลียนเยว่ : อืม ถ้าไม่เชื่อ เจ๊คงไม่ส่งให้อีกหรอก ฮ่าๆ นายนี่มีสายตาศิลปะดีนา

หลังส่งข้อความออกไป ยังรู้สึกน้อยเกินไป จึงเริ่มพิมพ์เพ้อเจ้อเพิ่มไป : รูปร่างของเจ๊คืองานศิลปะจากฟ้า สวยเกินไปบรรยาย

ไม่ว่าจะโลกใบโน้นหรือโลกใบนี้ ต่างก็มีคนถ่ายรูปศิลปะเหล่านี้ แต่จางเย่ไหนเลยจะรู้เรื่อง ก็แค่พูดเพ้อเจ้อไปเองเท่านั้น เขาไม่ได้มีความรู้ด้านนี้เลยสักนิด ดูแค่ต้นขากับหน้าอก นั่นแหละที่เขาสนใจ!

สุ่ยเหลียนเยว่ : อยากดูอีกเหรอ?

จางเย่พิมพ์ข้อความตอบกลับอย่างดีใจหนักมาก ลบของเก่าแล้วได้ของใหม่มาดูอีกนี่มันดีมาก : งั้นก็เป็นเกียรติอย่างยิ่ง เจ๊ยังมีรูปใหม่อีกเหรอ?

สุ่ยเหลียนเยว่ : ไม่มี

จางเย่ : อ้าว? งั้นจะดูยังไงอ่ะ?

สุ่ยเหลียนเยว่ : ก็ถ่ายตอนนี้ไง

จางเย่เลือดกำเดาแทบพุ่ง : ไอ้หยา งั้นนั่งรอเลย

สุ่ยเหลียนเยว่ : ในรถแสงไม่ค่อยดีนะ แถมเป็นตอนเย็นด้วย นายรอก่อนแล้วกัน ฉันจะลองดู

จางเย่ : ได้ ไม่รีบๆ

จากนั้นอีกฝ่ายก็ไม่มีความเคลื่อนไหวอะไรอีก หน้าจอของสุ่ยเหลียนเยว่ดับไป

จางเย่ล้วงมือลงกระเป๋ากางเกง หยิบบุหรี่ออกมาจุดสูบ อากาศช่วงนี้ค่อนข้างเย็นอยู่บ้าง แต่เขากลับนั่งหน้าธนาคารท้าลมทั้งที่ไม่ใส่เสื้อคลุม จะว่าไปฟ้าก็มืดแล้ว เขายังจะสวมแว่นตาและผ้าปิดปากอยู่ ดูประหลาดจริงๆ คนเดินผ่านไปมาบนท้องถนนต่างเหลือบมองจางเย่อย่างไม่พูดอะไร มีบางคนถึงกับอุ้มลูกเดินหนีทันที รอจนผ่านไปไกลถึงค่อยปล่อยให้ลูกลงเดินเองอีกครั้ง เห็นท่าทางประหลาดของชายหนุ่มก็คิดว่าจางเย่ต้องเป็นคนไม่ดีแน่ๆ แต่จางเย่ก็ไม่คิดจะสนใจหรอก ทำงานมาครึ่งปี เขาไม่นึกละอายอะไรอีกแล้ว แม้แต่ยางอายสักนิดก็ไม่มี ไม่อย่างนั้นจะยืนบรรยายต่อหน้าคนนับพันได้ยังไง

ผ่านไปสองนาที

โทรศัพท์มือถือก็มีสัญญาณเตือนมาอีกครั้ง

จางเย่ดับบุหรี่ ไม่มีกะจิตกะใจจะสูบอีก เขาเปิดหน้าต่างสนทนากับสุ่ยเหลียนเยว่ มีภาพหนึ่งปรากฏขึ้นมา เห็นได้ชัดว่าเป็นภาพถ่ายจากมือถือ แถมเห็นแสงแฟลชชัดเจนมาก เป็นภาพที่ไม่ค่อยดี เพราะมองเห็นไม่ค่อยชัด ตอนแรกที่เห็น จางเย่เดาไม่ออกว่าเป็นที่ไหน บรรยากาศรอบๆ ดูไม่ชัดเจนอย่างยิ่ง เลื่อนสายตามาถึงเห็นต้นขาสองข้างของหญิงสาวที่นั่งอยู่ในรถ เบาะหนังสีน้ำตาลไหม้ ไม่รู้ว่าสวมกระโปรงสีอะไรเพราะถูกถกขึ้นมาแล้วกลืนหายไปกับเงา เห็นแต่รอยแถบสีขาวสะดุดตาเท่านั้น นี่เป็นต้นขาเรียวงามสองข้างที่เบียดกันอยู่ในถุงน่อง ช่างเปล่งประกายให้ความรู้สึกเลื่อนลอยเหลือเกิน

ซูม

ซูมอีก

ในที่สุด จางเย่ก็เห็นสีที่ซ่อนไว้อยู่ระหว่างกลาง เป็นสีเขียวสะท้อนแสง เมื่อเป็นสีที่สะดุดตาเช่นนี้จึงทำให้เห็นได้ชัดเต็มตาออกมาระหว่างถุงน่อง

เซ็กซี่มาก!!

นี่มันจะเอาชีวิตกันได้เลยนะ!

จางเย่สูดจมูกอย่างแรง ลำคอแห้งผากเหมือนจะดื่มน้ำลงไปได้ทั้งขวด รีบตอบข้อความกลับไปว่า : ขอไลค์เจ๊หมื่นรอบ!

สุ่ยเหลียนเยว่ : หามุมแสงยังไงก็ไม่ดี

จางเย่ : ดีแล้ว นี่ก็สวยมากแล้ว

สุ่ยเหลียนเยว่ส่งอีโมติคอนหน้ายิ้ม : ขอบคุณมากนะพ่อหนุ่ม นี่เจ๊ถ่ายเอง จะเป็นมุมกล้องหรือแสงก็ยังไม่ดีทั้งนั้นแหละ ลบหรือยัง?

จางเย่ตามน้ำไป : มุมไม่ค่อยสวยจริงๆ ถ้าเกิดเป็นคนอื่นถ่ายให้น่าจะสวยมากกว่านี้

สุ่ยเหลียนเยว่ : ภาพแบบนี้ให้คนอื่นดูได้ที่ไหนกัน แต่ตอนนั้นดันถ่ายส่งผิดให้นายซะได้ ฮ่าๆ อย่ามาหลอกเจ๊ให้คนอื่นถ่ายให้ซะให้ยาก

ถึงจางเย่จะรู้ว่าไม่สมควร แต่ก็ยังอดรนทนไม่ไหวอยู่ดี : งั้นเอางี้ ถ้าเจ๊อยากจะทำแบบนี้ ผมยินดีจะช่วย ยังไงผมก็เป็นผู้ชมคนแรก อะไรๆ ก็เห็นหมดแล้ว ฮ่าๆ แน่นอนว่าผมไม่ใช่ช่างภาพหรอกนะ แต่ว่าให้คนอื่นถ่ายให้ยังไงก็ดีกว่าเจ๊ถ่ายเอง

เหอๆ ช่วยคนอื่นช่างมีความสุข คนต้องการความช่วยเหลือมีไม่น้อย เรื่องแบบนี้เขาเองก็อดช่วยไม่ได้ ใครใช้ให้เขาเป็นยุวชนแดงกันล่ะ

ปลายสายเงียบไป

จางเย่รอคอยคำตอบจากเธออย่างใจจดใจจ่อ

ผ่านไปราวสิบวินาที มือถือดังขึ้นอีกครั้ง สุ่ยเหลียนเยว่พิมพ์มา "ฮ่าๆ พวกเราเพิ่งรู้จักกันได้ไม่กี่วัน แถมเจอกันทางเน็ตด้วย ไม่ดีมั้ง?

นี่คือการปฏิเสธ?

จางเย่กลับบอก : ยังไงเราก็เป็นคนรู้ใจกัน โบราณว่าไว้…

ขณะที่เขากำลังจะใช้บทกวี พลันฉุกคิดได้ว่ากลอนบทนั้นไม่มีในโลกนี้ แถมเขาเองตอนนี้ก็เป็นคน ‘เล่นหุ้น’ จะไปมีความสามารถแบบนี้ได้ยังไง? เรื่องนี้อาจทำให้คนรู้ว่าเขาเป็นใคร เขาจึงไม่กล้าจะเล่นต่อ : โบราณว่าไว้ รู้จักกันนานเท่าใดไม่สำคัญ สองเรานั้นเป็นคู่เคียง เป็นคนรู้ใจ ทุกอย่างขึ้นกับความรู้สึกไม่ใช่เวลา คุณรู้จักคนบางคนเป็นสิบปี แต่ก็ไม่ใช่คนที่เป็นคนรู้ใจ บางคนแค่พบกันวันเดียวก็เชื่อถือ ทำให้คุณรู้สึกทั้งสุขทั้งทุกข์ อย่างเช่น ผมน่ะไร้เรี่ยวแรงฆ่าไก่ ไม่มีความกล้าอะไร คุณไว้ใจผมได้เลย

เพื่อจะได้พบหน้า เขาแม่*กล้าแม้แต่จะบอกว่านกเขาไม่ขันเลยนะ! หนำซ้ำยังบอกไปว่าไร้เรี่ยวแรงฆ่าไก่!

สุ่ยเหลียนเยว่ : นายนี่ยังจะมาเล่นตลกอีกนะ

จางเย่ : เอากล้องของเจ๊ถ่ายไง ทีนี้รูปก็ไม่อยู่ที่ผมแล้ว

หยุดชะงักไปอีกครั้ง สุ่ยเหลียนเยว่ถึงตอบ : ฉันคิดดูก่อน

พอฟังว่ามีโอกาส จางเย่พลันตาเป็นประกาย : ไม่ใช่ว่าเจ๊อยากเก็บความทรงจำวัยสาวไว้เหรอ? ภาพเจ๊เป็นเซลฟี่ทั้งนั้น แน่นอนว่ามุมกล้องต้องไม่ดี บางอันต่ำไป บางอันสูงไป บางอันใกล้ไป ถ้ามีคนอื่นถ่ายให้ มุมกล้องต้องดีมากแน่ๆ เราสองคนมีวาสนาต่อกัน ดังนั้น...

สุ่ยเหลียนเยว่ขัด : พูดกันตรงๆ นะ เจ๊ก็อยากหาคนมาช่วยถ่าย แต่เรื่องลับๆ แบบนี้ ฮ่าๆ ไม่หาจะดีกว่า

จางเย่ออกปากอาสาอีกครั้ง : เราสองคนไม่รู้จักกัน ที่ทำงานหรือชื่อจริงอะไรก็ไม่รู้เลยด้วย เจ๊ไว้ใจผมได้เลย

สุ่ยเหลียนเยว่ : ถ้าเกิดเป็นคนรู้จักจริงๆ เจ๊ก็ส่งรูปให้ดูไม่ได้แล้ว เอาล่ะ นี่ก็นานมากแล้ว เจ๊ต้องกลับบ้านล่ะ

จางเย่รีบห้ามไว้ : อย่าเพิ่งสิ

สุ่ยเหลียนเยว่ : มีอะไรค่อยคุยกันนะ

จางเย่เข้าใจได้ทันทีว่าอีกฝ่ายยังไม่ไว้ใจเขาเต็มที่ : งั้นไม่ต้องพูดกันเรื่องถ่ายรูปก็ได้ เราสองคนเจอกันหน่อยไหม? ไปดื่มกาแฟกันดีไหม?

สุ่ยเหลียนเยว่ : วาสนายังไม่ถึงนะ ไม่งั้นคงเจอกันแล้วสิ ฮ่าๆ

จางเย่เหงื่อตก : ยังจะเรียกวาสนาไม่ถึงอีก?

สุ่ยเหลียนเยว่ : งั้นก็ได้ นายบอกว่าเราเป็นเนื้อคู่กัน อย่างนั้นฉันจะถามนายสักสามสี่คำถามง่ายๆ แค่เรื่องสีเรื่องตัวเลข ถ้าตอบได้ว่าเจ๊คิดอะไร เจ๊จะเชื่อว่าเรามีวาสนาต่อกัน แล้วเรามาเจอหน้ากันดีไหม?

จางเย่ตะลึง : เอ๋? เดาอะไรน่ะ?

สุ่ยเหลียนเยว่ส่งรูปยิ้มมาให้อีกครั้ง : ไม่ใช่รู้ใจกันหรอกเหรอ?

เชี่* ใครจะเดาได้ฟระ ทายสียังดี แต่ทายตัวเลข? เลขกี่หลักยังไม่รู้เลย จะเดาได้ยังไงกัน?

"นี่มัน..." จางเย่เข้าใจแล้วว่าอีกฝ่ายไม่ต้องการพบหน้ากัน

สุ่ยเหลียนเยว่ : ฮ่าๆ ไม่ใช่คนรู้ใจงั้นก็ไม่ต้องเจอกัน ไว้มีวาสนาค่อยว่ากัน เจ๊กลับบ้านแล้วนะ

ครู่หนึ่งจางเย่ถึงค่อยฉุกคิดแล้วร้องอุทานออกมา

ใครบอกว่าฉันไม่มีทาง?

จางเย่นึกวิธีบ้าๆ บอๆ ของเขาขึ้นมาได้แล้ว ก็ตัดสินใจได้ทันที อดรู้สึกระริกระรี้ดีใจสุดๆ ไม่ได้ เขารีบบอกอีกฝ่ายทันที : งั้นผมจะลองดู ว่าแต่จริงๆ นะ?

ดูถูกฉัน?

เพ่ย ลูกพี่ไม่ใช่คนธรรมดานะเว่ย!

==========================
\(> w <)/ วันนี้เป็นวันสงกรานต์ สวัสดีปีใหม่ไทย จนไม่มี รวยไม่เลิก สุขกายสบายใจ \(> w <)/

>> ระวังเล่นน้ำหักโหมจนไม่สบายกันนะขอรับ ถ้อยทีถ้อยอาศัย เดินทางปลอดภัย <<

\(^O^)/ ประกาศผลกิจกรรมรับสงกรานต์ เฮฮฮฮ

*+* ยอดไลค์วันที่ 12 เมษา ของตอน #347 เวลา 17:20:32 น. มี 480 ไลค์

รับไปเลย 3 วัน วันละ 3 ตอน ตอนละ 300 เหรียญทอง ในช่วง 13 - 15 เมษายน 2561 อัพตามเวลาปกติ

**+** มีรีดๆ ผู้น่ารักแคปจำนวนคนเข้ากลุ่มหลัก 5999 ทัน

แถมวันที่ 16 เมษายน 2561 อีกวัน อัพตามเวลาปกติ

ขอบคุณรีดๆ ผู้น่ารักทุกคนที่มาร่วมกิจกรรมสนุกๆ นี้และอยู่กับพวกเรากันมาเสมอนะขอรับ ครึกครื้นจุใจสุดๆ เลย >,...,<!!!

*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./53.md)