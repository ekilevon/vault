##บทที่ 314 : ด่ามันด่ามันด่ามันด่ามัน!
บ้านของเหราอ้ายหมิ่น

สองคนป้าหลานมองอย่างอึ้งๆ

เหราอ้ายหมิ่นกล่าวอย่างอารมณ์ดี “ไอ้หนู เธอก่อเรื่องอีกแล้วเหรอ?”

“พวกเขาสิรังแกกันเกินไป เฮอะ คิดจริงๆ เหรอว่าจางเย่คนนี้จะไม่กล้าระรานพวกเขา?”

จางเย่พูดอย่างกล้าหาญองอาจ “แม้แต่ SARFT ผมยังกล้าด่าเลย นี่ผมต้องกลัวทำพวกเขาไม่พอใจด้วยหรอ?”

เหราเฉินเฉิน “จางเย่ แต่คุณเป็นอาจารย์ของเป่ยต้านะ”

จางเย่กล่าวทันที “อาจารย์เป่ยต้าแล้วไง กระต่ายเข้าตาจนยังกัดคนได้[1]!”

เหราอ้ายหมิ่นหัวเราะ เหอะๆ “ก็ยังดี ที่อย่างน้อยไม่มีคำหยาบ”

เพื่อ ‘ความฝันในหอแดง’ ครั้งนี้จางเย่เตรียมเสี่ยงดวงทุ่มสุดตัว เขาคิดไว้อยู่แล้วล่ะว่าเสียงต่อต้านต้องมากมายแน่ แต่ไม่คิดว่าจะรุนแรงถึงขนาดนี้ เสียงคัดค้านที่มากสุดไม่ได้มาจากวงการศึกษาหรือวงการประวัติศาสตร์ แต่มาจากวงการวรรณกรรมนั่นแหละ ที่มีปัญหากับจางเย่มานาน เป็นพวกเขา เป็นพวกเขาอีก แล้วก็เป็นพวกเขามาโดยตลอด ถ้าพวกนั้นหาเหตุผลมาโต้แย้งหักล้างได้ จางเย่จะไม่ว่าอะไรเลย ยิ่งไปกว่านั้นแม้แต่หลักฐาน พวกนั้นกลับไม่มีกล่าวถึง ทำเพียงจ้องจับผิดหาเรื่องบิดเบือนความจริง จากสิ่งที่พวกนั้นเรียกว่าศีลธรรมและจรรยาบรรณมาโจมตีจางเย่ แล้วคิดว่าเขาจะทนไหวเหรอ?

ชัดเจนว่า จางเย่อยากจะทำอะไรเล็กๆ น้อยๆ นี้ให้กับโลกใบนี้ แต่พวกเอ็งแม่*ก็ไม่ควรทำให้ลูกพี่ไม่พอใจหนักขนาดนี้! พวกเอ็งไม่ให้ฉันอยู่สุข? งั้นพวกเอ็งก็อย่าหวังว่าจะอยู่สุข!

คราวนี้คือการประจันหน้า!

พวกเอ็งหน้าด้าน ฉันแม่*หน้าด้านด้วย!

อะฮ่า ถึงอย่างไรลูกพี่ก็ชื่อเสียงฉาวโฉ่เป็นที่รับรู้นานแล้ว แต่ไหนแต่ไรมาไม่เคยมีหน้ามีตา!

จางเย่ที่เพิ่งจะทำเป็นใจกว้างได้แค่ไม่กี่ชั่วโมง เปลี่ยนกลับมาเป็นชายโฉดคนนั้นเหมือนเคย อย่างไรเสียนี่สิถึงเป็นนิสัยแท้ดั้งเดิมของตัวแสบนี่!

……

บนเวยป๋อ

เวยป๋อของจางเย่โพสต์ไม่ได้ชั่วคราว

เนื่องจาก SARFT เพิ่งมีนโยบายใหม่ออกมา พื้นที่เวยป๋อและพวกฟอรั่มของโลกนี้ ไม่ได้มีการแบนคำหยาบ แต่เพราะในกลอนเปล่านี้มีคำอย่าง ‘สตรีโคมเขียว’ บ้างล่ะ ‘นักเลง’ บ้างล่ะ ที่ต้องผ่านการตรวจสอบของเซิร์ฟเวอร์หลังบ้านก่อน จากเจ้าหน้าที่ทำงานตรวจสอบโดยเฉพาะ กล่าวได้ว่านโยบายในตอนนี้เพิ่มความเข้มงวดมากขึ้น ซึ่งอาจจะไม่ต้องรอนานจนเกินไป เพราะเวยป๋อของจางเย่เป็นประเภทบุคคลสาธารณะ จึงได้รับการพิจารณาตรวจสอบก่อนเป็นลำดับต้นๆ ถึงจะส่งโพสต์ออกไป แต่ก็แค่คำไม่กี่ตัวอักษรเท่านั้นเอง ส่วนข้อความอื่นๆ ที่ผ่านมายังคงขึ้นอยู่

คนที่สนใจได้สังเกตเห็นแล้ว

“ไอ้หยา จางเย่โพสต์เวยป๋อล่ะ!”

“ฉันดูหน่อยๆ อ้าว? ทำไมว่างเปล่าล่ะ?”

“มันมีคำต้องห้ามไหม? ฮ่าๆ! ฉันนี่ตั้งตารอเลย!”

“เขาต้องการพูดอะไรที่สำคัญแน่ๆ ทุกคนรีบมาปักกันเร็ว!”

ตอนนี้เวยป๋อที่ไม่มีแม้แต่การแสดงตัวอักษรสักตัวอักษรเดียวของจางเย่ ได้ผ่านไปเพียงห้านาทีเท่านั้น แต่กลับถูกแฟนคลับ และบรรดาพวกชอบจุ้นส่งโพสต์ต่อไปกว่าเก้าร้อยครั้งแล้ว! ความคิดเห็นเกินกว่าสองพัน!

คนมากมายเห็นข้อมูลนี้ ต่างอัศจรรย์ใจไม่หยุด!

“สวรรค์! เวยป๋อโล่งๆ อันหนึ่งไหงโหดขนาดนี้!?”

“ใครใช้ให้เป็น เวยป๋อของอาจารย์จางเย่กันล่ะ!”

“ถูกต้อง คนอย่างจางเย่ไม่ปริปากง่ายๆ แต่ทุกครั้งที่เขาเปิดปากพูด แม่*สนั่นหวั่นไหวทั่วแดนดินทุกที ครั้งนี้ไม่รู้ว่าจะพูดอะไรอีก!”

“ตอนบ่ายจางเย่ได้กล่าวบทสวดบทหนึ่งกับนักข่าวแล้วใช่เปล่า? โคตรโหดมาก!”

“ฉันดูบทสวดบทนั่นแล้ว คลาสสิกมาก มันกลายเป็นคำขวัญของฉันแล้ว ไร้ที่ติจริงๆ เลย แค่จางเย่เอ่ยปากก็คลาสสิกแล้ว!”

“พวกวงการวรรณกรรมนั่น ไม่รู้ทำไมถึงไม่ชอบจางเย่หนักขนาดนั้น พวกเขามีสิทธิ์อะไรมาดูถูกอาจารย์จาง? มีความสามารถจริงก็ดึงมันออกมาประชันกับอาจารย์จางสิ!”

“ใช่! วงการวรรณกรรมนี่ชักจะรังแกเกินไปแล้ว!”

“พวกนายแบนจางเย่ได้ แต่แบนเขาไม่ได้ทั้งหมดหรอกเว้ย!”

“พูดก็ถูก ถึงจางเย่จะนับว่าอารมณ์ค่อนข้างร้าย แต่ก็ไม่เคยทำรุนแรงป่าเถื่อน!”

ตอนนี้คนของวงการวรรณกรรมจำนวนมาก และพวกที่ยืนยันการเป็นผู้ใช้งานพิเศษของเวยป๋อ บางส่วนต่างเข้ามาสนใจกันอย่างเต็มที่ พวกเขาไม่ได้โพสต์หรือคอมเมนต์ ทำเพียงรอดูว่าจางเย่จะพูดอะไร

นาทีที่หก

ในที่สุดเวยป๋อของจางเย่ก็โผล่มาแล้ว!

ดูประโยคสองอันแรก ทุกคนยังคงรู้สึกว่าธรรมดามาก ไม่เข้าใจว่าความหมายคืออะไร จากนั้นสองประโยคตรงกลาง ‘หวังมีเศรษฐี’ และ ‘หวังมองหานักเลง’ ก็เล่นเอาคนมากมายขำก๊าก ดูออกทันทีว่านี่เป็นกลอนเสียดสีอีกแล้ว! อ่านต่อไปตามนั้น ย่อหน้าสุดท้ายก็เข้าสู่สายตา ทุกคนรู้จักสไตล์การขับกลอนเสียดสีของจางเย่ อันที่จริงด้านหน้าไม่ได้มีสาระอะไรหรอก ส่วนสำคัญทั้งหมดแม่*อยู่ที่ประโยคสุดท้ายต่างหาก! แน่นอนที่สุดว่าจางเย่ไม่ทำให้ทุกคนผิดหวัง!

“นักแสดงหวังให้มีผู้ตบรางวัล”

“คนทำวรรณกรรมหวังให้เพื่อนตกตาย!”

เพียงประโยคนี้ออกไป เวยป๋อที่เดิมทีว่างเปล่า พลันปรากฏฝูงชนคับคั่งสุดขีด! แค่ชั่วครู่ก็ยอดวิวพุ่งทะยาน!

ส่งต่อพันห้า!

ความเห็นสามพันแล้ว!

“ฮ่าๆๆๆๆ!”

“การขับกลอนเสียดสีของอาจารย์จางเย่แม่*แสบสัน!”

“คนทำวรรณกรรมหวังให้เพื่อนตกตาย? โคตรตลก! ขำแทบตายแล้ว! เหน็บแนมทีนี่โคตรสุดยอด!”

“ฉันขำจะตายแล้ว พวกคนที่ช่วยหรือวงการวรรณกรรมนั่นน่ะ เทียบกับอาจารย์จางเย่ ระดับการด่าคนของพวกเขาโคตรต่ำเตี้ยเรี่ยดินสุดๆ ดูอาจารย์จางสิด่าคนอย่างไร! เรียนรู้หน่อยเถอะ!”

“จางเย่ก็คือจางเย่! เยี่ยม!”

“ด่าคนออกมาได้ทุกประเภทของความแผลง! แถมรูปแบบศิลปะการประพันธ์ยังโดดเด่น! ในสาธารณรัฐหาคนที่สองไม่ได้อีกแล้ว!”

ชาวเน็ตมากมายต่างขำขัน!

บุคคลสาธารณที่เกลียดวงการวรรณกรรม อย่างนักประพันธ์บางส่วนที่ตอนแรกถูกวงการวรรณกรรมผลักออกไปทำงานในฮ่องกงและไต้หวัน หรือคนที่ทำงานวรรณกรรมบางคนโดนดองการรับรองมาตลอด ในที่สุดตอนนี้ก็ได้เห็นคนกล้าเผชิญหน้าท้าทายวงการวรรณกรรมนั่นเสียที! แถมยังเป็นจางเย่ตัวแสบที่โด่งดังในแวดวงวรรณกรรม! พวกเขาแม่*โคตรดีใจกันสุดๆ จึงถือโอกาสสนับสนุนจางเย่ออกไป แต่ละคนระริกระรี้กันสุดขีด!

“อาจารย์จางเย่ยอดเยี่ยม!”

“วงการวรรณกรรมตอนนี้ ปัญหามากล้นจนเกินรับไว้ได้ ควรมีคนออกมาพูดแถลง!”

บรรดาคนชายขอบของวงการวรรณกรรมจีนแผ่นดินใหญ่เหล่านี้ ชื่อเสียงไม่มากนัก กำลังก็ไม่มากพอ หลังจากตอนแรกที่ถูกผลักออกไป การต่อต้านของพวกเขาจึงไม่มีผล แต่วันนี้มีจางเย่ออกมาแล้ว! สำหรับแวดวงวรรณกรรมจางเย่อยู่ในสถานะอะไร? ถึงแม้มีคนอื่นเคยรับรองเขามาแล้ว แต่ตลอดมา วงการวรรณกรรมยังไม่เคยได้รับรองชื่ออย่างถูกต้องให้กับจางเย่เลย! เมื่อเป็นเช่นนี้ กลับเป็นผลพวงให้ในแวดวงวรรณกรรมออกมารับรองอย่างเสียไม่ได้ จะบอกว่าเขาเป็นราชาไร้มงกุฎก็ไม่เกินไปเลย ชายหนุ่มถือเป็นคนหนึ่งในจำนวนที่นับได้ของผู้มีชื่อเสียง ตอนนี้ได้ออกมาแสดงตัวเป็นศัตรูกับวงการวรรณกรรมอย่างเปิดเผยเรียบร้อย นัยยะความหมายที่แสดงในที่นี้สำคัญอย่างยิ่ง! เพราะหมอนี่ไม่ใช่ใครอื่น! แต่เป็นจางเย่! จางเย่ผู้เปี่ยมไปด้วยบทกวีสะท้านจิตวิญญาณ!

มีทั้งคนชอบและมีทั้งคนโกรธ!

คนมากมายของวงการวรรณกรรม เพียงได้เห็นบทกวีเสียดสี ‘ความคาดหวังทั้งแปด’ บทนี้ของจางเย่ ต่างถูกประโยคสุดท้ายของจางเย่ยั่วโมโหเข้าให้!

พวกเราหวังให้เพื่อนตกตาย?

เชี่*แม่*แกสิไอ้แซ่จาง!

แกพูดกันแบบนี้เรอะ! นี่แกต้องการตายแบบไม่ฟื้นใช่ไหม!

คนเหล่านี้เมื่อได้ดูบทกวีของจางเย่พลันเริ่มโจมตีอีก! วรรณกรรมเสื่อมทรามบ้าอะไรวะ! เป็นส่วนที่ทำได้มั่วซั่วห่*อะไรวะ! จางเย่! แกไม่ได้เข้าใจวรรณกรรมอะไรทั้งนั้นแหละ! พอกันที!

ทว่าบรรดาแฟนคลับและฝูงชนที่รวมตัวกันรอดูต่างไม่ได้กินข้าวเปลืองไปเสียทีเดียว เมื่อมีจางเย่เป็นแกนนำ การเคลื่อนทัพทั้งหมดของทุกคนก็พากันตามไป ฉับพลันคนวงการวรรณกรรมเหล่านั้นซึ่งเป็นแกนนำด่าจางเย่ได้เปิดม่าน ‘ล้อมปราบ’! ส่วนแฟนคลับของจางเย่นั้นมีขีดจำกัดแค่ไหน? ทั้งหมดนั่นก็...ล้วนแต่เป็นพวกขีดจำกัดล่างต่ำสุดขีดน่ะสิ! อย่าลืมเชียวว่ากลุ่มแฟนคลับจางเย่รุ่นก่อนๆ เนื้อแท้ล้วนเป็นแก๊งคนรุ่นใหม่บ้าชาตินิยม ที่วันๆ เอาแต่ตามราวีด่าคนบนเวยป๋อเป็นว่าเล่น! เพราะนี่คือกลุ่มกองทัพโจร! จะมีขีดจำกัดที่ไหนไปพูดถึงได้ล่ะจริงไหม? ที่แล้วล้วนมาด่าแหกปากลั่น——นี่คือสิ่งที่เรียกว่าวางทัพอย่างไรจัดหมากอย่างนั้น! แฟนคลับโฉดอันธพาลพวกนี้ของจางเย่ มีที่ดีๆ อยู่ไม่กี่คนหรอก ล้วนแต่ค่อนข้างตึงมือทั้งนั้น!

สงครามด่ากราด เรียกได้ว่าอื้ออึงไม่สร่างซา!

อย่างเช่นคนประเภทเมิ่งตงกั๋วกับหม่าเหิงหยวน จะไปเป็นคู่มือทัพเกรียนของจางเย่ได้ที่ไหน! พวกเขาได้แต่ต้องคุมตัวเองไม่ให้พูดคำหยาบพลางค่อยๆ ล่าถอยออกไป กล่องข้อความส่วนตัวของเวยป๋อ แทบถูกด่าจนวอดวายไม่เหลือชิ้นดี!

คนมากมายที่ดูความวุ่นวายอยู่ตรงกลางไม่เลือกข้าง ต่างไม่ค่อยจะสงสารเห็นใจพวกเขานัก เพราะก่อนหน้านี้ตอนที่เมิ่งตงกั๋ว หม่าเหิงหยวนและคนอื่นๆ ด่าจางเย่ ก็ล้วนทำอย่างไร้เหตุผล ไม่ได้ยกเรื่องเป็นเหตุเป็นผลอย่างตอนที่จางเย่สอนมาทำเลย พวกนั้นมัวแต่เอาเรื่องอื่นขึ้นมาพูด ในขณะที่จางเย่เอาความจริงมาถกข้อเท็จจริงกับพวกเขา คราวนี้เหล่าแฟนคลับของจางเย่เริ่มด่าอย่างไร้เหตุผลแล้ว นั่นก็สมควร! แก๊งวงการวรรณกรรมควรได้รับสิ่งที่ตัวเองทำ!

หลังสงครามการด่าผ่านไป บนอินเทอร์เน็ตพลันเงียบสงบลงชั่วขณะ

จู่ๆ ก็มีคนประหลาดใจว่า “พี่น้องๆ ผมจำได้ว่าข่าวค่ำมีรายงาน อาจารย์จางกล่าวบทสวดบทหนึ่ง ชนชาวโลกให้ร้ายเรา ข่มเหงเรา เขาก็อดกลั้นมัน อ่อนข้อมัน?”

“ฮ่าๆๆ นายเชื่อจริงเหรอ?”

“กำลังแอบขำ เจ้าของกระทู้นายช่างใสซื่อจริง!”

“จางเย่อารมณ์ร้ายหนักขนาดนั้น แค่ดูบทสวดก็รู้ว่าแกล้งทำเป็นยอม! ถ้าเขาอดกลั้นมัน อ่อนข้อมัน ยังรอให้ผ่านไปอีกหลายปี? งั้นชีวิตนี้ของฉันคงไม่กินเนื้อแพะแล้ว!”

“อดกลั้นมัน อ่อนข้อมันแค่ลูกเล่น! ไม่ฟังก็ด่า! นี่แหละคืออาจารย์จางเย่!”

ตอนบ่าย คนนับไม่ถ้วนต่างได้ดูบทสวดนั้นของจางเย่แล้ว คนจำนวนมากที่เดิมทีไม่ได้รู้สึกดีอะไรกับจางเย่ พริบตาเดียวต่างจับตาสรรเสริญจางเย่กันระนาว เพื่อนเก่าเพื่อนแก่หลายคนของจางเย่ เช่น หูเฟย จ้าวกั๋วโจว หวังเสียวเหม่ย พวกเสี่ยวหลวี่ โหวเกอโหวตี้ต่างก็พยักหน้าให้เบาๆ รู้สึกว่าจางเย่เติบโตเป็นผู้ใหญ่แล้ว กล่าวได้ว่า หลังจากจางเย่เป็นอาจารย์สอนที่มหาวิทยาลัยปักกิ่งก็เติบโตอย่างรวดเร็ว!

แต่เสียงเอะอะเหล่านี้!

กับผลลัพธ์ตอนนี้ ทำเอาคนมากมายต่างกระอักเลือด!

อดกลั้นมัน อ่อนข้อมัน แล้วแต่มัน หลีกเลี่ยงมัน อดทนมัน ยกย่องมัน อย่าสนใจมัน! ด้วยคำพูดเป็นกองๆ เหล่านี้..บัดซบ! นี่หลอกกันเล่นเหรอ? ทั้งหมดแม่*เหลวไหลทั้งเพ!

เหล่านักข่าวพวกนั้นที่ได้บทสวดจากสัมภาษณ์จางเย่ตอนบ่ายที่มหา’ลัย ต่างตกตะลึงมึนงงไปหมด! พวกเขาไม่คิดว่าจางเย่ที่ได้เป็นอาจารย์ผู้ทรงเกียรติสอนคนแล้ว กลับยังเป็นนักเลงหัวโจกเช่นนี้!

……

จากนั้น

จางเย่ได้โพสต์เวยป๋ออีกอันหนึ่ง

“ชนชาวโลกให้ร้ายเรา ข่มเหงเรา หยามหยันเรา หัวร่อเรา ดูแคลนเรา เหยียบย่ำเรา รังเกียจเรา หลอกลวงเรา”

“ได้แต่…..ด่ามัน ด่ามัน ด่ามัน ด่ามัน ด่ามัน ด่ามัน ด่ามัน ด่ามัน ด่ามัน ด่ามัน ผ่านไปอีกหลายวัน แล้วค่อยดูมัน!”

จางเย่ขำกลิ้ง อะไรทนมัน ให้มัน ปล่อยมัน? นี่ล้วนเป็นคำต้นฉบับจากโลกโน้นของเขา ตอนนี้วรรคนี้เป็นคำพูดในใจของจางเย่!

เวยป๋อปะทุเดือดอีก!

“อาจารย์จาง คุณอย่าหยอกกันได้หรือเปล่า! กร๊ากๆๆๆ!”

“อาจารย์จาง การด่าคนของคุณโคตรวีรบุรุษเลย!”

“ฮ่าๆๆ อั้นไว้? อาจารย์จางเยี่ยมยอด! รักษาสไตล์ส่วนตัวของคุณไว้ ไม่ว่าคนอื่นจะวิจารณ์อย่างไร พวกเราชอบจางเย่แบบนี้แหละ!”


===========================


[1] กระต่ายเข้าตาจนยังกัดคนได้ เป็นสำนวน หมายถึง คนขี้ขลาดอ่อนแอเมื่อจนตรอกก็ฮึดสู้

*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./15.md)