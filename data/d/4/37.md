##บทที่ 337 : คำพูดของหลูซวิ่นกับปิงซินก็มา!
ห้องทำงานของภาควิชาภาษาจีน เหล่าอาจารย์ต่างเลิกงานกันหมดแล้ว

หลายคนยังไม่จากไป แต่อยู่ล่วงจนถึงสองทุ่ม เหตุผลหนึ่งคือมีอาจารย์บางท่านต้องการฟังเลคเชอร์สุดท้ายของจางเย่ การบรรยายเรื่อง ‘ความฝันในหอแดง’ ของจางเย่ทำให้เหล่าเพื่อนร่วมงานอาจารย์หลาคนสนใจ ยิ่งฟังยิ่งติดหนึบ อีกสาเหตุหนึ่งเป็นเพราะวันนี้มีการประกาศผลการจัดอันดับมหาวิทยาลัยระดับประเทศ ดังนั้นจึงอยู่รอการประกาศผล ซึ่งผลที่ออกมาทำให้คนฟังใจชื้น ทีนี้ทุกคนก็กลับบ้านได้แล้ว

"ไปก่อนนะ"

"ฉันไปลี่สุ่ยเฉียว ใครไปทางเดียวกันบ้าง?"

"นายจะกลับไปหาแม่นายใช่ไหม? งั้นฉันติดรถไปด้วยสิ ไปๆ"

เหล่าอาจารย์ของภาควิชาภาษาจีนหลายคนเตรียมตัวกลับบ้าน ก่อนเดินออกไปข้างนอก
ซูน่าเข้ามาหยุดอยู่ข้างๆ จางเย่ กล่าวแหย่ๆ

"อาจารย์จางร้ายกาจมาก"

จางเย่ยิ้ม โบกมือปฏิเสธ "ผมร้ายกาจอะไรกัน เป็นความทุ่มเทของทุกคนต่างหาก ผมเพิ่งจะเข้ามาสอน เลยได้อาบรัศมีพวกคุณไปด้วยต่างหากครับ"

อาจารย์ชายท่านหนึ่งกล่าวอย่างอารมณ์ดี
"อาจารย์จางน้อย อย่ามาทำเป็นถ่อมตนหน่อยเลยน่า"

อาจารย์หญิงอีกท่านกล่าว "ที่คุณทุ่มเทให้น่ะทุกคนเห็นกันหมดนะคะ หลายวันนี้ลำบากคุณแล้วล่ะ"

ศาสตราจารย์เจิงตบบ่าจางเย่ปุๆ "ถ้าเกิดว่าเธอไม่มาช่วยกู้วิชาเลือกนี้คืนมาล่ะก็ ผลลัพธ์คงออกมาไม่น่าดูแน่ คราวนี้เธอทำให้ภาควิชาภาษาจีนเรายิ้มหน้าบานเลยทีเดียว"

เหยียนเจี้ยนเทาทนฟังไม่ได้ "อย่าพูดกันแบบนั้นสิ คราวนี้ได้ที่หนึ่งเป็นเพราะทุกคนช่วยกันทำต่างหาก เป็นเพราะภาควิชาเรามีพื้นฐานมั่นคงอยู่แล้ว ทุกคนช่วยกันพัฒนาคุณภาพการสอน ช่วยกันพัฒนาเนื้อหาวิชา ได้ที่หนึ่งก็สมควรอยู่แล้ว ทำไมต้องไปขอบคุณคนแค่คนเดียวกัน? จะให้อาจารย์คนอื่นรู้สึกยังไง?"

ความจริงแล้วทุกคนไม่มีใครคิดมากขนาดนั้น แต่เมื่อเป็นเหยียนเจี้ยนเทาพูด จึงทำให้ทุกคนคิดกันไปอีกทาง บ้างเหลือบมองจางเย่ บ้างทำเป็นไม่สนใจอะไร

ซูน่าตำหนิในใจว่าคุณคิดอะไรไปถึงไหน?

ทว่าเหยียนเจี้ยนเทานั้นเป็นศาสตราจารย์ผู้เฒ่าของภาควิชา เธอเองจะไปพูดอะไรมากก็ไม่ดี

ศาสตราจารย์เจิงขมวดคิดมองเขา
"ศาสตราจารย์เหยียน ที่คุณพูดน่ะคนฟังออกจะ..."

ฉางข่ายเกอสอดเข้ามา "ช่างเถอะน่า ทุกคนกลับบ้านกันเถอะ เย็นแล้ว ไปๆ พรุ่งนี้ยังต้องมาจัดการเรื่องสอบกับเรื่องกิจกรรมอื่นอีก รีบกลับไปพักเถอะ"

เจินซูฉวนเสริมอีกคำ "ใช่แล้วจางน้อย เมื่อกี้รองอธิการบดีอู๋โทรมาให้คุณไปพบแน่ะ"

จางเย่ "ได้ครับ ผมจะรีบไป"

เหยียนเจี้ยนเทาไม่พูดอะไรมาก หยิบกระเป่าเดินจากไป

มีอาจารย์สองท่านที่สนิทกับเขาต่างพากันเดินไปพร้อมกับเหยียนเจี้ยนเทา

จางเย่มองตามหลังเหยียนเจี้ยนเทา รู้สึกไม่พอใจอีกฝ่ายเช่นกัน ไม่ว่าจะเป็นเพราะฝีมือของจางเย่หรือไม่อย่างไร เขาไม่ได้สนใจ อีกทั้งเขาเองก็ไม่ได้ยอมรับอะไรด้วยซ้ำ ลูกพี่ก็บอกไปแล้วไง ว่าเป็นทุกคนร่วมแรงร่วมใจ ปฏิเสธแล้วปฏิเสธอีก แล้วนี้อะไร? แบบนี้ก็ไม่ได้? ตาเฒ่านี่ยังต้องมากัดฉันอีก? ต้องมาเสียดสีกันด้วย? ฉันได้หน้าในฐานะอาจารย์ใหม่คนหนึ่ง คุณทนดูไม่ได้ไม่พอ ยังจะมาบอกให้คนอื่นๆ เขากีดกันฉันด้วย? นี่แม่*นิสัยบ้าบออะไรกันวะ! นี่หรือคือศาตราจารย์ผู้อาวุโสในวงการศึกษา?

ตอนเพิ่งเข้ามาเป่ยต้าก็ดี จางเย่ไม่ได้สนใจเรื่องนี้ เพราะว่าเขายังไม่ใช่อาจารย์ ไม่มีเกียรติภูมิประวัติ ทุกคนจะสงสัยก็ไม่แปลก แต่ตอนนี้เขาทุ่มเทไปแค่ไหน คาบเรียนก็จัดการไปด้วยดี แถมยังสร้างผลงานให้ทุกคนเห็นฝีมือเขาได้เป็นที่ประจักษ์ ไม่ว่าจะนักศึกษาหรือเพื่อนร่วมงานก็ตาม ต่างก็เปลี่ยนมุมมองและความเห็นต่อตัวเขาไปแล้ว แต่ว่า? คนอย่างคุณ เหยียนเจี้ยนเทา ยังจะมาจ้องจับผิดฉัน? ตอนฉันไม่มีผลงานคุณบอกว่าฉันเป็นคนนอกทำไม่ได้ พอมีผลงานแล้วคุณยังจะมาเอาอาวุโสกดดันกันอีก?
ฉันจะทำอะไรก็ไม่ได้?

สรุปคุณต้องการอะไรกันแน่!

เป็นถึงศาสตราจารย์ มีคนนับหน้าถือตา เห็นใครไม่ชอบขี้หน้าก็เหยียบกันงั้นเหรอ?

มีอาจารย์หลายท่านที่เชื่อไปตามนี้จริงๆ อาจเป็นคนที่มีความสัมพันธ์ไม่เลวกับเหยียนเจี้ยนเทา เห็นว่าเหยียนเจี้ยนเทาไม่ชอบหน้าจางเย่ พวกเขาเลยเปลี่ยนมุมมองที่มีต่อจางเย่ไปโดยไม่รู้ตัว อาจไม่ได้เห็นบนหน้า แต่ในใจก็เริ่มถอยห่างจากจางเย่เล็กน้อย

ศาสตราจารย์เหยียนประจำภาควิชาภาษาจีน นับเป็นอาจารย์ที่อาวุโสที่สุดในมหาวิทยาลัยปักกิ่ง ในวงการทั้งประเทศเองก็ถือเป็นคนที่น่านับหน้าถือตา ไม่ใช่แค่ฉางข่ายเกอ แม้แต่กลุ่มผู้บริหารมหาวิทยาลัยบางส่วน จางเย่นั้นเปรียบกับเหยียนเจี้ยนเทาแล้วไม่นับเป็นอย่างไรได้

"อาจารย์จาง" ซูน่ากระซิบ "อย่าสนใจเลยค่ะ ศาสตราจารย์เหยียนก็ชอบเอาอาวุโสมาข่มแบบนี้แหละ พวกเราชินกันแล้ว คุณอย่าไปใส่ใจเลย"

จางเย่หัวเราะ "ไม่เป็นไรหรอก" ในใจกลับไม่ได้ไม่เป็นไรอย่างนั้น!

ศาสตราจารย์เจิงชักชวน "จางน้อย กลับด้วยกันไหม?"

"อีกสักครู่ครับศาสตราจารย์เจิง รองอธิการฯ อู๋หาตัวผมอยู่" จางเย่ตอบ

"เอ้อใช่ ลืมเลย งั้นเธอไปเถอะ" ศาสตราจารย์เจิงจากไป ที่นี่คนเยอะเกินไป เขาจะพูดอะไรกับจางเย่ก็ไม่เหมาะนัก

จางเย่เดินลงบันไดไปที่ห้องทำงานของอู๋เจ๋อชิง เห็นเงาของเหยียนเจี้ยนเทากับ
ศาสตราจารย์เฒ่าที่ร่วมทางไปด้วยขึ้นรถคันเดียวกันขับออกไป วันดีๆ มีเรื่องน่ายินดี กลับโดนเหยียนเจี้ยนเทาทำเสียอารมณ์ซะได้ จางเย่ตั้งใจไว้แล้วว่าคราวนี้จะปล่อยไปก่อน เพราะฉะนั้นคุณอย่าให้ฉันจนมุมก็แล้วกัน ต่อให้เป็นใครฉันแม่*ไม่สนหรอก!

……

อีกอาคาร

ห้องทำงานของรองอธิการบดีอู๋

ก๊อกๆ จางเย่เคาะประตู "รองอธิการฯ อู๋ครับ"

"เข้ามาค่ะ ประตูไม่ได้ล็อก" เสียงเบาไปบ้าง ฟังดูเหมือนดังจากที่ไกลออกไป

เปิดประตูเข้ามามองไม่เห็นคน ออฟฟิศฝั่งนอกว่างเปล่า ทว่าแว่วยินเสียงข้างในหลังประตูห้องทำงานดังขึ้น "ทางนี้ค่ะ"

ห้องทำงานนี่เป็นเหมือนห้องชุด สำหรับรองอธิการบดีแน่นอนว่าต้องดีกว่าคนอื่นๆ
จางเย่ที่เข้ามาในห้องพลันชะงัก เขาเห็นอู๋เจ๋อชิงสวมชุดยาวงามสง่า ยืนอยู่ที่โต๊ะยาว มือถือพู่กันเขียนอักษร บนโต๊ะนั้นวาง ‘สี่วิเศษ’[1] ประจำห้องหนังสือ ในห้องหอมกลิ่นหมึกจางๆ นอกจากนี้ยังมีกลิ่นกายสาวของอู๋เจ๋อชิงลอยปะปน บรรยากาศดีเสียจนจางเย่รู้สึกพอใจมากๆ ความไม่พอใจเหยียนเจี้ยนเทาเมื่อนาทีก่อนหน้าพลันหายเป็นปลิดทิ้ง เมื่อเห็นสาวสวย จางเย่ก็อารมณ์ดีขึ้นทันตา อย่างโบราณว่าไว้ หญิงงามอ่อนช้อยบุรุษมุ่งหมายปอง!

สวมชุดสีเรียบ

ใบหน้าสง่างาม

คนกับพู่กันคล้ายสายน้ำไหล

ภาพตรงหน้างดงามจนยากบรรยาย!

"นี่คือ?"

"รอก่อนนะคะ"

"ครับ"

"....เรียบร้อยแล้วค่ะ"

ภาพอักษรของหญิงสาวเสร็จเรียบร้อยในที่สุด

อู๋เจ๋อชิงวางพู่กันลง ยิ้มน้อยๆ "มาพอดีเลยค่ะ ช่วยดูหน่อยสิคะว่าภาพอักษรใบไหนใช้ได้บ้าง" ตรงหน้ามีสามภาพ ทั้งยังมีที่เธอนำออกมาอีก "พรุ่งนี้บ่าย หอประชุมใหญ่ของเป่ยต้าเราจะจัดงานเทศกาลตรุษจีนให้กับพวกนักเรียนประถมกับมัธยมค่ะ ท่านอธิการบดีสุขภาพไม่ดี ร่างกายไม่แข็งแรงนัก ถึงได้มอบงานนี้ให้ฉัน คุณเป็นคนของภาควิชาภาษาจีนเราที่นับว่าประสบความสำเร็จเชิงภาษาอยู่บ้าง ถึงได้เชิญคุณให้มาดูตัวอักษร มาช่วยคิดว่าจะเขียนอะไรดีน่ะค่ะ"

ไม่แปลกใจว่าทำไมวันนี้มหาวิทยาลัยถึงไม่อนุญาตให้เขาใช้หอประชุมใหญ่ ได้ยินว่ามีงานก่อนตรุษจีน อย่างนี้นี่เอง สำหรับงานเลี้ยงแบบนี้ นอกจากต้องจัดของตกแต่งแล้วยังต้องเตรียมการอื่นๆ อีก ดังนั้นไม่มีเวลาให้คาบสอนของจางเย่แน่นอน

จางเย่รับคำยอจนมือไม้ปั่นป่วน "รองอธิการฯ อู๋ครับ อาจารย์กับศาสตราจารย์ท่านอื่นๆ เก่งกว่าผมมาก ความสามารถผมมีจำกัด ไม่กล้าวิจารณ์หรอกครับ"

อู๋เจ๋อชิงกลับหัวเราะเบาๆ นั่งลงกล่าว "อาจารย์คนอื่นๆ ประสบการณ์มากกว่าคุณ แต่พูดถึงเรื่องกาพย์กลอนตัวอักษร ใครกันจะสู้คุณได้? ศาสตราจารย์เหยียนนับเป็นมือดีของเรื่องนี้ มีความสามารถสูงส่ง แต่ศาสตราจารย์เหยียนอายุมากแล้ว งานนี้ถือเป็นแค่งานของมือใหม่ เพราะงั้นเรื่องคำแนะนำตรงนี้ ฉันเชื่อสายตาคุณอยู่ค่ะ เพราะว่าคุณเป็นวัยรุ่น ไม่ต้องปฏิเสธแล้ว คิกๆ ดูสิคะ"

จางเย่ไม่กล้าปฏิเสธอีกต่อไป "ต่อหน้าคุณ ผมไม่กล้าพูดอะไรมาจริงๆ ขอดูก่อนนะครับ" จากนั้นเขาจึงดูตัวอักษรบนภาพ
แค่เห็นเขาก็ต้องตื่นตะลึง!

ลายมือสง่างามสุดๆ!

เรียกว่าเขียนสวยไม่ได้แล้ว ต้องเรียกว่าเป็นยอดฝีมือ!

จางเย่ตกใจ ก่อนหน้านี้เขาไม่เคยเห็นภาพอักษรของอู๋เจ๋อชิง แต่ได้ยินคนพูดถึงอยู่บ้าง บอกว่าอู๋เจ๋อชิงเป็นคนที่ทางกระทรวงศึกษาส่งตัวมา เดิมทีไม่เคยทำงานด้านการศึกษาและวิจัยมาก่อนเลย แต่มีด้านการวัฒนธรรมที่สูงส่ง จางเย่คิดว่าทุกคนเยินยอกันเกินไป คิดว่าเป็นแค่เรื่องพูดกันลอยๆ มาวันนี้ถึงได้ทราบว่าคำเยินยอเหล่านั้นพูดน้อยไปเสียด้วยซ้ำ ภาพอักษรนี้นับว่าเป็นงานศิลป์ได้แล้ว!

จางเย่ ‘กิน’ หนังสือสกิลเขียนอักษรมาหลายเล่ม ในสายตาคนอื่น ลายมือเขานับว่าใช้ได้ แต่มีแค่เขาเท่านั้นที่รู้ดีว่า หากนำลายมือของเขาไปเปรียบกับคนที่มีฝีมือแล้วยังนับว่าห่างไกลกันสุดฟ้า พูดไปก็ขายหน้าคนเสียเปล่าๆ ลายมือของอู๋เจ๋อชิงนั้นไม่เพียงแต่จะมีฝีมือในการเขียนอักษร ทั้งยังมีรูปแบบลายมือเป็นของตนเอง จะเป็นตัวเต็ม ตัวหวัด หรือแบบอักษรเฉ่าซู ล้วนแต่ไม่ใช่ ลายมืออู๋เจ๋อชิงนั้นคล้ายตัวกึ่งหวัด (สิงซู) แต่ก็ไม่เหมือนสักทีเดียว หลายขีดนั้นมีเงาของตัวอักษรแบบเฉ่าซูซ่อนไว้อยู่ เห็นได้ชัดว่าเป็นลักษณะเฉพาะตัว เป็นลายมือที่มีแต่ปรมาจารย์พู่กันเท่านั้นจะกล้าเล่น!

สำหรับเรื่องตัวอักษรนั้น จางเย่ไม่ค่อยเข้าใจสักเท่าไร เป็นแต่ชมดูพอเข้าใจเท่านั้น ส่วนที่ว่าอู๋เจ๋อชิงมีระดับสูงส่งเพียงไหน ไม่ใช่เรื่องที่จางเย่จะเข้าไปสนใจ เรื่องนี้เกินความรู้เชิงพู่กันของเขาไปแล้วจริงๆ

สำหรับตัวเนื้อหา ล้วนแต่เป็นเรื่อง ‘สืบสานผลงาน’ เอย ‘คนหนุ่มสาวเบ่งบาน’ เอย ซึ่งเป็นพวกถ้อยคำที่มีชื่อเสียง แต่กลับไม่มีอะไรแปลกใหม่

ชายหนุ่มกล่าวอย่างตกใจ "เรื่องตัวอักษรคุณไม่ต้องพูดถึง ไม่ว่าคุณเขียนอะไร ก็เอาขึ้นโต๊ะได้หมดครับ พวกตัวเขียนนี่ผมเห็นแล้วว่า เอาขึ้นจอไปก็ไม่มีปัญหา"

อู๋เจ๋อชิงกลับมองเขาอย่างอ่อนโยน "อะไรก็ดีทั้งหมด? มีตรงไหนที่ไม่ดีบ้างไหมคะ หืม?"

จางเย่เหงื่อตก นึกในใจว่าคุณเข้าใจอะไรด้วยหรือ? กล่าว "ไม่มี ดีมากเลยครับ ไม่มีที่ติ!"

อู๋เจ๋อชิงหัวเราะเบาๆ "ไม่ใช่เรื่องลายมือ เรื่องเนื้อหาต่างหากค่ะ ที่ฉันยังรู้สึกว่าขาดอะไรไป ถ้าให้คุณพูด คุณจะพูดยังไงคะ?"

จางเย่กล่าวอย่างถ่อมตัว "ผมเขียนไปก็ไม่ดีเท่าคุณเขียนหรอกครับ"

อู๋เจ๋อชิงปฏิเสธความถ่อมตัวของเขาทันที "พูดมาพูดไป ก็พูดแต่วัยรุ่น"

เห็นว่าไม่มีทางเลือก จางเย่จึงต้องพูด "วัยรุ่นนั้นเพื่อบ่มเพาะนิสัย เป็นวัยแห่งความหวังและศรัทธา?" --- นี่คือสิ่งที่คนพูดกันในโลกของเขา

อู๋เจ๋อชิงหัวเราะเบาๆ "ยังมีอีกไหมคะ?"

"ใช้ไม่ได้เหรอครับ?" จางเย่กล่าว "หนุ่มสาวหว่านไว้อย่างไร เติบใหญ่เก็บเกี่ยวผลอย่างนั้น?" --- นี่คือสิ่งที่เฮนริก อิบเซน[2]พูด

"มีอีกไหมคะ?" อู๋เจ๋อชิงถามต่อ

จางเย่กล่าวต่อ "หนุ่มสาวเอย! เพื่อความทรงจำในอนาคต พึงระวังวาดภาพของตนในยามนี้?" จางเย่ยกคำพูดของปิงซิน[3]มาด้วย

"มีอีก?" อู๋เจ๋อชิงถามอีก

จางเย่อึกอัก "คนหนุ่มสาวจะกลายเป็นอนาคตของประเทศชาติ : กล้าพูด กล้าฟันฝ่า ละทิ้งเรื่องได้เปรียบเสียเปรียบ ละทิ้งบรรพชน พูดความจริงในใจออกมา?" คราวนี้นี่คือถ้อยคำของหลูซวิ่น

อู๋เจ๋อชิง "..."

จากนั้นจางเย่ถามอย่างกระวนกระวาย "นี่ยังไม่ได้อีกเหรอครับ?"

อู๋เจ๋อชิงค้อนเขาขวับ "คุณยังกล้าบอกว่าไม่รู้เรื่องอีก? แต่ละคำที่คุณพูดออกมา เทียบกับที่ฉันเพิ่งเขียนไปนั่นแล้วนับว่าดีกว่าทั้งนั้นค่ะ ถ้าอย่างคุณเรียกว่าไม่รู้เรื่องรู้ราว คนอื่นๆ ก็กลายเป็นไร้การศึกษาแล้วค่ะ เหอๆ ดูท่าแล้วพาตัวคุณมานับว่าฉันแทงถูกทางจริงๆ ค่ะ" คิดดูแล้ว อู๋เจ๋อชิงก็ยังเอาคำพูดของหลู่ซวิ่นที่จางเย่ยกมาจากโลกของจางเย่มาใช้ ไม่รีรอก็ได้แรงบันดาลใจ เตรียมหมึกดำแล้วเสร็จสรรพ อู๋เจ๋อชิงก็เริ่มจรดปลายพู่กันอีกครั้ง

ครึ่งนาที

ตัวอักษรก็เสร็จสิ้น!

อู๋เจ๋อชิงหัวเราะเบาๆ พยักหน้าน้อยๆ

จางเย่ยืนชมจากด้านข้าง "ตัวหนังสือคุณสวยมากๆ เลยครับ"

"ใช้คำพูดของคุณนั่นแหละค่ะ เรียบร้อย" อู๋เจ๋อชิงมองอย่างพออกพอใจ รอให้ตัวอักษรแห้งแล้วค่อยเก็บขึ้นมา

จางเย่กระพริบตาปริบๆ "รองอธิการฯ อู๋ครับ อีกใบหนึ่งคุณไม่เอาแล้วใช่ไหม? งั้นผมขอเอากลับไปได้ไหมครับ?"

อู๋เจ๋อชิงคลี่ยิ้ม "ได้สิ เอาเลยค่ะ"

"ขอบคุณครับ" จางเย่ไม่เกรงใจ หยิบเอาภาพลายมืออีกใบขึ้นมา

หนึ่งคือจางเย่ชื่นชอบลายมือของหญิงสาวจริงๆ สองคือหัวหน้าเขียนงานออกมาตั้งหลายชิ้น ต้องผ่านความยากลำบาก ถ้าไม่ขอมาไว้สักใบ ยังจะสติดีอยู่อีกหรือ? เห็นได้ชัดว่าจางเย่คนนี้ไม่ใช่ไม่รู้เรื่องรู้ราวระหว่างคน แต่ถือเป็นคนที่รู้เรื่องดีคนหนึ่งทีเดียว!

=========================

[1] สี่วิเศษ หรือ สี่วิเศษประจำห้องหนังสือ 文房四宝 คือ พู่กัน หมึก กระดาษ จานฝนหมึก

[2] เฮนริก อิบเซน คือนักเขียนบทละครที่ยิ่งใหญ่และบุคคลสำคัญในช่วงฟื้นฟูศิลปะวิทยา เป็นบิดาแห่งโรงละครสมัยใหม่และเป็นหนึ่งในผู้ก่อตั้งคตินิยมสมัยใหม่ของโรงละคร

[3] ปิงซิน ชื่อจริง เซี่ยหว่านอิ๋ง นามปากกา ปิงซิน เป็นนักเขียนหญิงชาวจีนที่สร้างผลงานไว้มากที่สุดคนหนึ่งในศตวรรษที่ 20

*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./38.md)