##บทที่ 397 : สตาร์ควีนกอบกู้สถานการณ์!
ในห้องแต่งตัว

ที่มุมหลังผ้าม่าน

หลังของจางเย่เปียกชุ่มโชกไปด้วยเหงื่อ เหงื่อที่ไหลทะลักออกมาจากทุกรูขุมขนก็ว่าได้ ตั้งแต่แผ่นหลังส่วนบน เสื้อเขาเปียกชุ่มไปแล้วถึงหนึ่งในสามส่วน ขนหัวลุกเสียขนาดนี้ คิดว่าเขาคนนี้กำลังกลัวอะไรกันล่ะ! ตอนแรกคิดว่าจะโผล่หน้าออกไปคุยกับพวกผู้หญิงนิดๆ หน่อยๆ ทำความรู้จักกัน ได้ยินพวกผู้หญิงคุยกัน เลยคิดว่าแค่นั่งคุยกันเฉยๆ เห็นพูดกันแต่เรื่องของรายการในคืนนี้ ไม่มีใครพูดถึงเรื่องถอดเสื้อใส่เสื้อเลยนี่นา!

จบเห่แล้ว!

ตอนนี้เป็นตอนจบงาน พวกผู้หญิงที่ขึ้นแสดงกันเสร็จจึงเข้ามาเปลี่ยนเสื้อผ้า หลังจากนั้นจะรอจนเที่ยงคืนหรือกลับบ้านทันทีนะ? เขาไม่รู้ ถึงงั้นก็เถอะทำไมไม่พูดกันก่อนล่ะ! ถ้าเกิดรู้ว่าพวกเธอจะทำกันแบบนี้ ฉันแม่*จะได้แกล้งทำเป็นหลับรอให้พวกเธอออกไปกันก่อนแล้วค่อยหนีกลับไปไง แต่ตอนนี้พูดอะไรก็ไม่ทัน จางหย่วนฉีพบตัวจางเย่แล้ว!

ห้ามร้องเชียว!

คุณจางคุณอย่าร้องนะ!

ถ้าเกิดร้องล่ะก็.. พรุ่งนี้ลูกพี่ได้จัดงานศพแน่!

"พี่จางคะ"

"หือ?"

"ทำไมยังไม่ถอดเสื้อล่ะคะ?"

"ฮ่าๆ กำลังจะนี่แหละ"

"ติดหรือเปล่าคะ? ให้ฉันช่วยนะ"

"เสี่ยวจิ้งเหรอ? ไม่รบกวนเธอหรอก ถ้าพี่จางของเธอถอดเสื้อผ้าเองยังไม่ได้ล่ะก็ งั้นพี่คงแก่เกินจะขึ้นเวทีน่ะสิ"

"คิกๆ อย่าพูดคำว่าแก่สิคะ ถ้าคุณแก่แล้ว พวกเราจะกลายเป็นยังไงกัน? คุณดูเด็กกว่าพวกเราอีกแน่ะ"

ด้านนอกมีเสียงพูดคุยกันอีกครั้ง

คุณจางกลับไม่พูดถึงเรื่องที่เกิดขึ้นเลยสักนิด!

จางเย่ถอนหายใจเฮือกใหญ่ นึกในใจว่าคุณจางคนนี้ช่างมีคุณธรรมนัก! ใจดี ใจดีเหลือเกิน! เขานั่งลงบนโซฟาตามเดิมอย่างระมัดระวัง เพียงแค่จะนั่งยังใช้เวลาปาไปกว่าสิบวินาทีกับการพยายามนั่งลงช้าๆ และเบาที่สุด เพราะโซฟาบุหนังทำให้เกิดเสียงยวบยาบตอนนั่ง จึงต้องระวังไม่ให้เกิดเสียงกดทับจนคนข้างนอกรับรู้ได้เด็ดขาด!

ทันใดนั้นก็เกิดเหตุไม่คาดฝันอีกครั้ง!

มีเสียงฝีเท้าเดินมา "จำได้ว่าตรงนี้มีโซฟาไม่ใช่เหรอ?"

ผู้หญิงอีกคนกล่าว "เหมือนว่างั้นนะ หลังม่านนั่นแหละ"

ผู้หญิงคนนั้นหัวเราะ "ที่นั่งตรงนั้นไม่พอแล้วนี่ ไม่นั่งฉันก็ถอดกางเกงไม่ได้อะ อาจารย์ท่านอื่นๆ เชิญก่อนไหมคะ? เดี๋ยวฉันรอ"

หญิงวัยสี่สิบกว่าคนหนึ่งกล่าวว่า "ฮ่าๆ เธอเข้าไปเถอะ ของฉันใกล้เสร็จแล้ว"

"งั้นฉันเข้าไปก่อนนะ" เสียงฝีเท้าดังขึ้นข้างตัวจางเย่!

จางเย่ตาแทบถลนออกจากเบ้า เชี่*แล้ว อย่านะ! เธอจะเข้ามาทำไมน่ะ! ตรงนี้มีคนอยู่นะเฟร่ย! จางเย่ไม่รู้แล้วว่าจะทำอย่างไรดี!

ซวยฉิ*!

โดนพบตัวแน่!

ทันใดนั้น เสียงของจางหย่วนฉีก็ดังขึ้น "เสี่ยวจ้าว รอก่อน"

"เอ๋? พี่สาวจาง?" ผู้หญิงคนนั้นแปลกใจ

ได้ยินจางหย่วนฉีกล่าว "อายุเธอน้อยขนาดนี้ แถมยังเรียนการเต้นมาอีก ต้องใช้เก้าอี้นั่งถอดกางเกงแล้วเหรอ?"

ผู้หญิงคนนั้นตอบอย่างสะทกสะท้อน "เฮ้อ ก็เพราะว่าซ้อมเต้นมาหลายปีนี้แหละค่ะ บนสะโพกฉันเลยเป็นแผลเต็มไปหมด ไหนจะระวังจนติดเป็นนิสัยอีก"

จางหย่วนฉีกล่าว "งั้นให้ฉันช่วยนะ"

ผู้หญิงคนนั้นรีบกล่าว "จะให้ได้ยังไงกันคะ! ไม่ต้องๆ ด้านในจำได้ว่ามีโซฟาเล็กๆ อยู่พอดี ก่อนขึ้นเวทีก็เปลี่ยนชุดตรงนี้แหละ ฉันทำเองได้ค่ะ"

หนึ่งก้าว!

สองก้าว!

สามก้าว!

คนคนนั้นเดินเข้ามาอย่างกระฉับกระเฉงว่องไว เดิมทีผ้าม่านตรงหน้าจางเย่ก็สะบัดไปตามลมอยู่แล้ว อีกทั้งผ้าม่านไม่ได้รูดปิดสนิทเลยมีช่องว่างเล็กๆ เปิดอยู่ ขอแค่หญิงสาวคนนั้นเดินเข้ามาอีกสองก้าว จางเย่ต้องถูกเจอตัวแน่ ซวยแล้ว ที่เล็กขนาดนี้จะให้ไปหลบที่ไหนได้วะ! ทำไงดีๆ!? ไม่มีที่หลบแล้ว! เรื่องนี้จะว่าใหญ่ก็ไม่เชิง เพียงแต่ถ้าหลุดออกไปได้ส่งผลเสียต่อชื่อเสียงแน่ ติดเป็นข้อหาลอบเข้าห้องส่งรายการคืนส่งปีไม่พอยังลอบเข้าห้องเปลี่ยนเสื้อผ้าผู้หญิงอีก ถึงคราวจางเย่ได้เอาหัวโหม่งเต้าหู้ตายจริงๆ แล้ว ขายหน้าคนฉิบหา*! เขาเองก็ด้วย! คิดได้ไงถึงมานอนในห้องแต่งตัวของสาวๆ ฟร่ะ! ถ้ารู้แต่แรกว่าที่นี่ไม่ใช่แค่ห้องแต่งตัวแต่เป็นที่เปลี่ยนเสื้อผ้าด้วย ตีจางเย่ให้ตายก็ไม่มานอนตรงนี้หรอก คราวนี้พังไม่มีชิ้นดีแล้ว!

"เสี่ยวจ้าว” จางหย่วนฉีเรียกเธออีกครั้ง

"พี่จาง?" สาวคนผู้นั้นสงสัย

จางหย่วนฉี "ไม่งั้นเธอรอก่อนได้ไหม?"

ผู้หญิงคนนั้น "เอ๋? มีอะไรเหรอคะ?"

จางหย่วนฉี "ฉันอยากจะขอเปลี่ยนเสื้อก่อนได้ไหม เหอๆ ชุดราตรีของฉันดูเหมือนจะติดน่ะ ถอดลำบาก ขอฉันนั่งเปลี่ยนก่อนได้ไหม? ออกมาได้ครึ่งหนึ่งแล้ว"

ผู้หญิงคนนั้นตอบรับ "ได้ค่ะ คุณจัดการก่อนเลย ฉันไม่รีบ"

"ได้ ขอบคุณมากนะ" จางหย่วนฉีกล่าว

"คุณเกรงใจไปแล้วค่ะ ขอบคุณอะไรกัน" ผู้หญิงคนนั้นกล่าว

จากนั้น เป็นเสียงรองเท้าส้นสูงเดินเข้ามา ต๊อก ต๊อก ต๊อก

ใกล้ขนาดที่สามารถเห็นหัวไหล่กับดอกไม้สีขาวที่หลังได้ชัดเจน พร้อมกับสายตาตื่นตะลึงของจางเย่นั้น จางหย่วนฉีได้เข้ามายืนตรงหน้าผ้าม่านแล้ว สบประสานสายตากับจางเย่อีกครั้งหนึ่ง! ในมือของจางหย่วนฉีจับซิปของชุดราตรีซึ่งดึงลงมาถึงหน้าอก เปิดเผยสัดส่วนออกมาไม่น้อยทีเดียว สตาร์ควีนพบหน้าก็ไม่พูดไม่จา ทั้งไม่ได้แสดงสีหน้าอะไรเป็นพิเศษ เธอก้าวเท้าเข้ามาในม่านแล้วถึงค่อยสะบัดมือรูปปิดม่าน

ครืด

ผ้าม่านปิดมิดสนิทแล้ว!

จางเย่รู้ทันทีว่าตัวเองรอดแล้ว มองจางหย่วนฉีด้วยสายตาขอบคุณ แล้วยิ้มเจื่อนๆ ทำมือบอกว่านอนหลับไป

จางหย่วนฉีทำหน้าไม่เข้าใจ "หือ?"

จางเย่ค้อมตัวลงพูดเสียงเบาที่สุดเท่าที่ทำได้ "ขอโทษนะพี่สาวจาง ไม่ได้ตั้งใจจริงๆ ตอนพวกคุณออกไปกันหมดผมก็หลับอยู่นี่ แถมตื่นมาได้ยินพวกคุณคุยกัน คิดว่าแค่คุยกันธรรมดา เลยจะออกไปถึงได้ตกใจแบบนั้นครับ"

จางหย่วนฉีส่งเสียงอืออย่างไม่ค่อยใส่ใจ

จางเย่พูดซ้ำอีกครั้ง "ไม่ได้ตั้งใจจริงๆ นะ"

จางหย่วนฉีกล่าวสีหน้าเรียบเฉย "ก็ไม่แน่หรอกนะ"

"ให้ตายสิ!" จางเย่อุทานเสียงดังไปหน่อยจนต้องรีบเอามือปิดปาก ก่อนพูดเสียงเบาๆ ว่า "อะไรคือไม่แน่กันล่ะ ไม่ได้ตั้งใจจริงๆ ผมเป็นคนยังไงคุณยังไม่รู้เหรอ? รอบนี้ขอบคุณมากที่ช่วยคลายวงล้อม อีกเดี๋ยวเร่งให้พวกเธออกไปไวหน่อยได้ไหม? ผมจะได้แอบหนีออกไป ไม่งั้นผมออกไปไม่ได้ โดนเละแน่!" จางเย่ร้องขอ

จางหย่วนฉีมองเขา "ฉันคิดดูก่อน"

จางเย่ไม่รู้ว่าจะหัวเราะหรือร้องไห้ดี "อะไรคือคิดดูก่อนล่ะ! คุณอย่าแกล้งผมสิ นี่เรื่องสำคัญถึงชีวิตเชียวนะ!"

จางหย่วนฉีโยนกระเป๋าถือลงบนโซฟาท่าทางไม่รีบไม่ร้อน "เที่ยวหน้า เขียนเพลงให้ฉันอีก"

"คราวนี้ก็ไม่ใช่เขียนเพลงให้คุณรึไง?" จางเย่แทบพูดไม่ออก "คุณช่วยผมครั้งนี้ เพลงนี้ถือว่าเป็นการตอบแทนบุญคุณแล้วกัน โอเคไหม? ครั้งหน้าค่อยว่ากันครั้งหน้า"

"ลิขสิทธิ์เพลง?"

"ให้คุณ ให้สิทธิ์คุณเลย แต่ว่าจ่ายเงินนะ เท่าไรค่อยว่ากันอีกที"

"...ได้"

"ตามนั้นนะ! ปิดดีล!"

"อืม"

ตอนนี้จางเย่อยากจะออกไปให้เร็วที่สุดเหลือเกิน!

ผู้หญิงคนนั้นที่ด้านนอกกล่าวอาสาอีกครั้ง "พี่จางเปลี่ยนเสื้อรึยังคะ? ไม่งั้นให้ฉันช่วยคุณไหม? ชุดราตรีแบบนี้ถอดยากนะ ใช้เวลาพักใหญ่ยังถอดไม่ได้เลย"

จางหย่วนฉีหันหน้าไปข้างนอก "ไม่เป็นไร"

ผู้หญิงคนนั้น "ได้ค่ะ งั้นคุณลองดูนะ ไม่ไหวค่อยเรียกฉัน"

"ขอบคุณมากนะเสี่ยวจ้าว" จางหย่วนฉีกล่าว

ในห้องแต่งตัว มีพื้นที่เพียงสองเมตรครึ่งไม่ถือว่ากว้างสักเท่าไร ยิ่งมีโซฟาตัวเล็กอยู่ตรงนี้ พื้นที่ในห้องเท่ากับว่าถูกกินไปกว่าครึ่งหนึ่ง เหลือเพียงไม่มากนัก จางเย่นั่งอยู่บนโซฟา จางหย่วนฉียืนอยู่ในม่าน ทั้งสองจึงแทบจะยืนชิดติดกัน กลิ่นน้ำหอมของเหล่าจางนั้น โชยมาอย่างชัดเจนสุดๆ เลย หากอยากจะเว้นระยะว่างให้ จางหย่วนฉีก็ต้องออกไปนอกผ้าม่านแล้วเท่านั้น

เห็นเหล่าจางยังคงไม่เปลี่ยนเสื้อผ้า..?

คิดถึงตรงนี้ จางเย่ก็มองเธอด้วยสายตากังวลและสนใจ

"ดูฉันทำไม?" จางหย่วนฉีขมวดคิ้วใส่

ชัดเจนว่าจางเย่รู้จักนิสัยที่ไม่ดีเธอ จึงรีบกล่าวว่า "เปล่าครับ" จากนั้นค่อยเบนสายตาไปด้านข้าง มองบนกำแพงทางซ้ายมือ แต่กลับรู้สึกว่าไม่เป็นธรรมชาติทั้งออกจะน่าอายอยู่บ้าง สุดท้ายจึงเอาโทรศัพท์มือถืออกมาเล่น แสร้งทำเป็นเข้าเน็ต ดูคำวิจารณ์ของคนต่อ ‘ดอกไม้ของสตรี’

พวกผู้หญิงข้างนอกยังคุยกันอยู่

"วันนี้อีอันอ๊กใช้ลิปซิงค์เหรอ?"

"ใช่เหรอ? ไม่ได้ตั้งใจฟังอะ"

"ลิปซิงค์ๆ ฉันรู้ตั้งแต่ตอนซ้อมคิวน่ะ"

"อืม ฉันก็ดูออก แต่เขาก็ทำได้ค่อนข้างดีนะ ไม่มีเสียงอะไรหลุดมาชัดด้วย คนส่วนใหญ่ที่มาเลยดูไม่ออก เวทีแบบนี้น่ะการลิปซิงค์ถือเป็นเรื่องปกติ เพื่อไม่ให้เกิดเหตุไม่คาดฝันบนเวที ส่วนคนที่กล้าร้องจริงอย่างพี่สาวจางกับย่าจางน่ะมีไม่มากหรอก"

ในม่านแต่งตัว

จางหย่วนฉีหัวเราะคิกแล้วตอบกลับไป "ไม่ใช่ไม่มาก แต่มีไม่น้อยหรอก คนส่วนใหญ่พอซ้อมแล้วซ้อมอีกก็เหนื่อยจะแย่ บางคนได้นอนแค่วันละสามชั่วโมงเองนะ ง่วงก็ง่วงเหนื่อยก็เหนื่อย แน่นอนว่าน้ำเสียงต้องหลุดจากมาตรฐาน ถ้าจะมีคนที่ต้องลิปซิงค์ก็พอเข้าใจได้นะ"

"นั่นสิคะ"

"ความจริงก็ไม่ง่ายแฮะ"

ขณะนั้น จางหย่วนฉีหันหน้าให้กับผ้าม่าน หลังหันให้กับจางเย่ จากนั้นค่อยๆ ปลดชุดราตรีอีกครั้งช้าๆ ทีละน้อยๆ

จางเย่ตอนนี้ไม่อยู่ในอารมณ์จะเล่นมือถือได้อีกต่อไป หมอนี่แค่เห็นผู้หญิงก็เดินไม่ตรงทางแล้ว! ต้องมุ่งมั่นแค่ไหนถึงจะสามารถเล่นเน็ตขณะที่ร่างอันงดงามของสตาร์ควีนอยู่ข้างๆ? ชัดเจนว่าไม่ และเป็นไปไม่ได้! ในเมื่อจางหย่วนมองไม่เห็น จางเย่ก็เริ่มแอบดูแผ่นหลังของเธอทันที เลิกแสร้งทำเป็นอ่านเวยป๋ออีก เพียงก้มหน้าต่อแต่สายตากลับจับจ้องไปที่เธออย่างตั้งใจ!

แผ่นหลังขาวผ่องไร้ที่เปรียบปาน!

จะว่าไปตอนขึ้นแสดงเห็นจางหย่วนฉีปิดแผ่นปิดยอดอกแล้ว เธอจึงไม่จำเป็นต้องสวมบราเอาไว้ แผ่นหลังจึงเปลือยเปล่าสล้างสู่สายตา ทว่าก็ยังมีรอยบรากดทับที่เห็นได้บนแผ่นหลังของเธอเป็นรอยแดงให้เห็นได้จางๆ



*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./98.md)