##บทที่ 383 : ดูรูปที่มีทั้งหมด
เท้าอุ่นขึ้น

มือเองก็อุ่นขึ้นเช่นกัน

"ดีขึ้นมากไหม?"

"ครับ ขอบคุณครับเจ๊อู๋"

"ไม่เป็นไร เดี๋ยวนายดื่มชาอุ่นๆ ไปสักถ้วยสองถ้วยด้วยล่ะ"

"ได้ครับ ผมว่าไปนอนสักหน่อยก็พอแล้วล่ะ"

จางเย่มองอู๋เจ๋อชิงผู้อาวุโสที่ไม่สนใจว่านวดเท้านวดมือให้เขาแล้วจะสกปรกไหม เขารู้สึกไม่ดีแต่ก็ประทับใจตรงจุดนี้มาก ทำให้รู้ว่าเจ๊อู๋ไม่ได้เห็นเขาเป็นคนนอก นิสัยของเจ๊อู๋นั้นเป็นเหมือนคุณแม่ที่ทราบว่าจะดูแลทุกคนอย่างไร ว่ากันตามตรง ด้วยนิสัยและวิธีปฏิบัติตัวของอู๋เจ๋อชิงนั้น ยากจะบอกได้ว่าเธอเป็นข้าราชการ ด้วยนิสัยที่แสนดี แม้งดงามแต่ไม่อวดเบ่ง ตำแหน่งสูงแต่ไม่บีบคั้นผู้คน มีความเห็นเป็นของตัวเองแต่ก็ไม่ขัดแย้งกับคนอื่น อ่อนโยน ไม่หยิ่งทะนง ทำกับข้าวได้ รู้วิธีดูแลผู้คน…

กุลสตรี!

กุลสตรีไปจนถึงบ้านยายแล้ว!

ข้อเรียกร้องและมาตรฐานของภรรยาที่ผู้ชายส่วนใหญ่ต้องการ ล้วนถูกหลอมรวมอยู่ในตัวตนของอู๋เจ๋อชิง ข้อเรียกร้องเหล่านี้เธอมีครบทุกประการ!

มืออุ่นขึ้นเรื่อยๆ ขณะที่เท้ากลับเย็นลงเรื่อยๆ
อู๋เจ๋อชิงวางมือเธอลงบนเท้าของเขาอย่างนุ่มนวลอีกครั้ง ขณะมองหน้าจอ "ภาพที่ถ่ายวันนี้ใช้ได้เลยนะ ถ่ายได้ดีมาก ดูเหมือนที่เรียกนายมาจะคิดถูก ฮ่าๆ"

จางเย่รีบอาสา "ครั้งหน้าถ้าคุณยัง...เอ่อ เจ๊เรียกผมเมื่อไรก็ได้นะ"

"ได้ เจ๊ถ่ายรูปเมื่อไรจะโทรตาม" อู๋เจ๋อชิงตอบรับ

จางเย่รู้สึกถึงมืออบอุ่นคู่หนึ่งบนเท้า เขาต้องการจะเปลี่ยนเรื่อง จึงจับผ้าห่มเอาไว้แล้วชี้มือไปที่โฟลเดอร์บนหน้าจอ "นี่คือที่เจ๊ถ่ายมาก่อนหน้านี้เหรอ?"

เธอตอบ "ก็ตลอดหลายปีนี้แหละ"

จางเย่กระแอม ถามว่า "ผมขอดูได้ไหมครับ? เอ่อ ไม่สะดวกก็ไม่เป็นไรนะ"

เธอยิ้ม กล่าว "ไม่มีอะไรไม่สะดวกหรอก อยากดูรูปไหนล่ะ?"

จางเย่อยากจะบอกว่ายิ่งใส่เสื้อผ้าน้อยชิ้นยิ่งดี แต่แน่นอนว่าเขาไม่ได้กล่าวออกจากปาก

"รูปไหนก็ได้ครับ"

"ได้ ให้นายดู" อู๋เจ๋อชิงยื่นมือออกมา จับเมาส์คลิกนี่นั่น เปิดโฟลเดอร์สุ่มๆ ไปหนึ่งโฟลเดอร์ ด้านในมีภาพปรากฏออกมาจำนวนมาก เธอคลิกไปภาพหนึ่ง แล้วปิดลงก่อนจะเปิดอีกภาพใหม่ "นี่คือภาพที่ถ่ายในช่วงครึ่งปีมานี้"

มีทั้งภาพในห้องนอน

มีทั้งภาพในห้องนั่งเล่น

มีทั้งภาพในห้องน้ำ

ภาพบางภาพทำให้จางเย่ใจเต้นระรัว หนึ่งในนั้นเป็นภาพของอู๋เจ๋อชิงที่ไม่รู้ว่าก่อนอาบ ขณะอาบ หรือหลังอาบน้ำกันแน่ กำลังหย่อนสะโพกลงบนอ่างล่างหน้าติดกระจกโดยไม่สวมอะไรทั้งสิ้น ยืดเท้าสองข้างออกเต็มด้วยท่วงท่าน่าหวาดเสียว บนผิวมีหยดน้ำเกาะพราวตามเนื้อตัว ชัดเจนว่าเธอถ่ายภาพนี้ด้วยตัวเอง นี่เป็นภาพที่แก่นกล้าที่สุดเท่าที่จางเย่ได้เห็น แม้แต่ตอนที่คุยกันในฐานะสุ่ยเหลียนเยว่จางเย่ยังไม่เคยเห็นภาพนี้มาก่อน ช่างเป็นภาพที่เปิดเผยแทบทุกส่วนสัด!

ดูแล้วเลือดกำเดาแทบทะลัก!

อู๋เจ๋อชิงคลิกเปิดภาพต่อไปไม่หยุด เปิดภาพไปเรื่อยๆ อย่างรวดเร็ว ในที่สุดก็ดูไปจนจบโฟลเดอร์หนึ่งแล้ว "อยากดูต่อไหม?"

จางเย่กระพริบตาปริบๆ "ถ้าสะดวกก็ดูต่อเลยครับ"

"ได้ งั้นดูอีกสักหน่อยเถอะ" เธอเปิดโฟลเดอร์อีกโฟลเดอร์หนึ่งขึ้นมา

โฟลเดอร์ขนาดสิบกว่ากิกะไบต์ มีภาพประมาณสามพันภาพ แต่ละภาพที่ถ่ายไว้มาจากทั้งกล้อง SLR กล้องมือถือ และกล้องดิจิตัล ในแง่ของความคมชัดจึงพอตัดสินความแตกต่างของมันได้

ปล่อยให้เขาดูไปทางหนึ่ง อู๋เจ๋อชิงก็เปิดปากเล่าให้ฟัง "นี่คือภาพที่ถ่ายตอนไปทำงานในนานกิง โรงแรมนั้นสวยไม่เลว วิวข้างนอนก็ดี แม่น้ำลำธารก็เห็นอยู่ลางๆ กระจกโรงแรมเองก็เป็นแบบที่คนนอกมองเข้ามาไม่เห็น เจ๊เลยนั่งถ่ายรูปที่ระเบียงไปไม่น้อง ฮ่าๆ ก่อนหน้านี้ภาพพวกนี้ถ่ายจบก็เป็นเจ๊ดูคนเดียว ไม่เคยให้คนอื่นหรือเพื่อนดูหรอกนะ นายเป็นคนแรกเลย"

จางเย่ทราบว่าตนเองนั้นโชคดีไม่น้อย แต่ก็ต้องขอบคุณถุงหอมคิวปิดด้วยที่สุด ถ้าไม่มีเรื่อง ‘ส่งภาพผิดคน’ เกิดขึ้น ต่อให้เขามีความสัมพันธ์กับอู๋เจ๋อชิงดีเด่ขนาดไหน เจ๊อู๋ก็ไม่มีทางเอาภาพพวกนี้ให้ดูหรอก แถมไม่ปล่อยให้เขาเป็นคนถ่ายแน่ๆ

จางเย่ชมภาพไปถูมือไปพลางๆ

"มือเย็นอีกแล้วเหรอ?" เธอช่างสังเกตนัก
จางเย่กล่าว "ไม่ครับๆ"

เธอยังคงยื่นมือออกมาอยู่ดี "เอาล่ะ ส่งมือมาให้เจ๊สิ"

อู๋เจ๋อชิงคว้ามือจางเย่มาบีบนวดอีกครั้ง ความอบอุ่นสายหนึ่งถ่ายทอดเข้ามา มือของเจ๊อู๋นั้นอ่อนนุ่ม เหมือนอย่างเรือนร่างของเธอ หนั่นเนื้อไม่อาจเรียกได้ว่าแน่น เพราะเธอเหมาะกับคำว่าเนียนนุ่ม นิ้วมือเรียวยาว แค่จับไว้ก็รู้สึกสุขสบายสุดๆ ได้จับมือเธอแน่นๆ แบบนี้ จางเย่เป็นสุขสุดยอด
อู๋เจ๋อชิงนวดมือให้เขาพลาง ปากก็กล่าว "ภาพใบนี้ถ่ายนอกบ้าน ในสวนดอกไม้ของบ้านหลังนี้แหละ ถึงแถวนี้จะมีแต่บ้านเป็นหลัง แต่แถวนี้ก็มีตึกสูงอยู่ด้วยประมาณแปดหลัง วันนั้นเจ๊นึกอยากถ่ายภาพในสวน แต่เพราะเป็นกลางวัน เลยต้องรอให้พระอาทิตย์ตก ก่อนจะปิดไฟให้หมดแล้วเดินเข้าไปในสวน ใช้แฟลชถ่ายเอาน่ะ เหอๆ อันตรายพอดูเลยนะตอนนั้น"
แสงในภาพไม่ได้จัดนักเพราะไม่มีทั้งแสงไฟหรือแสงจันทร์ส่อง มีเพียงแสงแฟลชเท่านั้น ในสวนนั้น อู๋เจ๋อชิงนั่งบนโต๊ะหิน สวมบราสีเหลืองหรือสีครีม ซึ่งเป็นเพราะแสงไม่ชัดพอจะแยแยะสีได้ชัดเจน
จางเย่เหงื่อตก "นี่อันตรายนะครับ"
ไม่ว่าอย่างไร ภาพของอู๋เจ๋อชิงล้วนแต่น่าหวาดเสียวทั้งสิ้น!
ใช้เวลาไปราวหนึ่งชั่วโมง จางเย่ก็ได้ดูภาพของอู๋เจ๋อชิงทั้งหมดไปแล้วอย่างรวดเร็ว ที่ดีก็เอ่ยปากชม ที่น่าหวาดเสียวก็หุบปากไม่พูดอะไร เขารู้ดีว่าอู๋เจ๋อชิงชอบถ่ายรูป และทั้งหมดถ่ายมาด้วยตัวเอง อย่างนั้นก็ต้องไม่ให้ใครได้เห็น มีแต่เขาเท่านั้นที่เป็นผู้ชม จางเย่ทราบแน่ชัดในหน้าที่ของตัว ก็คือไม่ต้องพูดไม่ต้องคิด ชมไปเงียบๆ เท่านั้น
ดูจบก็เป็นเวลาเที่ยงคืน
อู๋เจ่อชิงหาวไปหลายหวอดแล้ว แม้แต่ท่าทางการหาวก็ยังงดงามและเป็นธรรมชาติสุดๆ
"ง่วงหรือยังครับ?"
"ง่วงแล้ว โอ๊ะ เที่ยงคืนแล้วเหรอ"
"งั้นคุณนอนเลยครับ ผมจะกลับห้องเหมือนกัน"
"ได้ งั้นนอนละนะ พรุ่งนี้เช้าทำอาหารเช้าเสร็จจะไปปลุก"
"ผมทำให้ครับ จะมารบกวนเจ๊มากๆ ก็ไม่ดีใช่ไหมล่ะ"
"นายทำเป็น?"
"....ไม่เป็นครับ"
"ฮ่าๆ งั้นก็นอนไปเถอะ ไป"
"งั้นรบกวนเจ๊แล้วครับ ... ราตรีสวัสดิ์"
"ราตรีสวัสดิ์"
ปิดโน้ตบุ๊ค อู๋เจ๋อชิงก็จัดการปิดไฟเพดาน เหลือไว้เพียงโคมไฟที่ส่องแสงสลัวๆ เดินไปนั่งลงบนเตียง
ภายใต้แสงไฟสลัว อู๋เจ่อชิงงดงามยิ่ง จางเย่เห็นแล้วยิ่งอยากเข้าไปหมอบอยู่แทบเท้า เขารู้ว่าไม่ควรอยู่ต่อไป ที่เธอยังไม่ถอดเสื้อผ้าเข้านอนเพียงเพราะรอให้เขาออกไปเท่านั้น จางเย่มองหน้าอกของอู๋เจ๋อชิงที่ดันออกมาอย่างเห็นได้ชัดใต้เสื้อคลุมเป็นครั้งสุดท้าย เขากล่าวราตรีสวัสดิ์อีกครั้งก่อนจะจากไป ปิดประตูห้องของอู๋เจ๋อชิง เอามือลูบจมูก แค่คืนนี้ เลือดกำเดาเขาก็แทบทะลักไปหลายครั้งแล้ว เธอคนนี้ช่างชวนลุ่มหลงน่าตายนัก!
*-*-*-*-*-*-*-*-*-*-*-*-*-*-*-*-*


[Go To Next Chapter]( ./84.md)