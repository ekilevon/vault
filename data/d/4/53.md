##บทที่ 353 : พบสุ่ยเหลียนเยว่!
ลมแรงขึ้น

ยังไม่แรงมากแต่ก็สมกับเป็นหน้าหนาว ลมเพียงแผ่วเบาก็ทำให้สั่นสะท้านได้แล้วนะเนี่ย!

จางเย่หนาวสะท้านทั่วร่างแล้วตอนนี้ เป็นเพราะตอนที่ออกมาวิ่งไม่ได้สวมชุดหนาเผื่อไว้ ได้แต่มายืนหลบลมอยู่ที่ขั้นบันไดหน้าธนาคารนี่แหละ แม้ว่าฝั่งตรงข้ามจะมีร้านกาแฟกับร้านอาหาร แต่เขาไม่ได้เอากระเป๋าเงินติดตัวมาด้วย จึงได้แต่ยืนหลบลมอยู่ตรงนี้

ให้เดาว่าเธอคิดอะไร?

ถึงจะเป็นคำถามที่ฟังดูเรียบง่าย ไม่มีเรื่องวิชาการหลักการอะไรมาเกี่ยวข้อง แต่ขณะเดียวกันกลับยากที่สุด เพราะปัญหาเหล่านี้ไม่มีเส้นสายต้นตอให้จับทิศทางเลย แน่นอนว่าในสายตาคนอื่นนั้น คำถามประเภทนี้ไม่มีทางตอบถูกได้ ต้องพึ่งพาเพียงโชคมหาศาลเท่านั้น! ทว่ากับจางเย่แล้ว ไม่ใช่ว่าเขาไม่มีวิธีทาง!

เพื่อทำเรื่องนี้จางเย่ถึงกับเปิดแหวนเกมขึ้นมาใช้ เขากดไปที่หน้าต่างช่องเก็บของ หยิบเอาแท่งคริสตัลเล็กๆ ชิ้นหนึ่งขึ้นมาบีบให้แตก

【กำลังบันทึก】

【บันทึกเสร็จสิ้น】

【จำกัดช่วงเวลา : สามสิบนาที】

นี่คือ ‘คริสตัลเซฟ’ ชิ้นสุดท้ายของจางเย่ เพื่อพบกับสุ่ยเหลียนเยว่ เขาได้แต่ยอมเสียของชิ้นนี้ไป ขณะบีบคริสตัลยังอดรู้สึกปวดใจสุดๆ เลยไม่ได้ เนื่องจากเขารู้ว่าของชิ้นนี้สำคัญมากขนาดไหน ที่ตอนแรกเขาได้งานในสถานีวิทยุเป็นเพราะพึ่งพาการ ‘บันทึก’ ของไอเท็มชิ้นนี้ ไม่อย่างนั้น ป่านนี้เขาคงยังไม่ได้งาน คงยังไม่ได้มีชีวิตที่ราบรื่นในวงการบันเทิงเช่นนี้ อืม แต่พอว่ากันอีกที ของเหล่านี้จับมาได้ก็เพื่อใช้งานใช่ไหมล่ะ? ไม่อย่างนั้นต่อให้เป็นของสำคัญแค่ไหนถ้าเก็บไว้จนตาย นั่นนับว่าได้ไม่คุ้มเสีย จางเย่ไม่ใช่คนงก อีกอย่างของมหัศจรรย์เหล่านี้ไว้ค่อยสุ่มลอตเตอร์รี่จนได้มาอีกก็ได้ ถึงคราวต้องใช้ก็ต้องใช้สิ!

อีกฝ่ายเป็นหญิงงามหุ่นดีขนาดนี้ แม้จะไม่ใช่หญิงงามล้ำเลิศ แต่ก็นับว่ายากจะพบพานเชียวนะ จากที่คุยกับอีกฝ่ายก็ดูเป็นคนดี จางเย่จึงอดหวั่นไหวด้วยไม่ได้ โอกาสเช่นนี้คว้าได้ต้องรีบคว้า ไม่อย่างนั้นถ้าพลาดไป ไม่รู้จะยังมีโอกาสอีกหรือไม่!

ขณะนั้น สุ่ยเหลียนเยว่ส่งข้อความมาเร่ง : นายอยากลองดูไหม?

จางเย่ตอบกลับ : ครับ เจ๊บอกมาเลยว่าคำถามคืออะไร

ครู่เดียวก็ตอบมา สุ่ยเหลียนเยว่พิมพ์ว่า : ฉันกำลังนึกถึงสี สีหนึ่งในใจ คุณเพื่อนรู้ใจของฉัน บอกมาทีว่าฉันกำลังคิดถึงสีอะไร

จางเย่ตอบกลับทันที : สีขาว!

เห็นสีกระโปรงของสุ่ยเหลียนเยว่เมื่อครู่เป็นสีขาว จึงรีบตอบไปทันที

สุ่ยเหลียนเยว่ส่งรอยยิ้มน้อยๆ : เสียใจด้วยนะ ผิดจ่ะ

จางเย่กัดฟัน : เจ๊ถามมาอีก

สุ่ยเหลียนเยว่ : ฉันคิดถึงเลขตัวหนึ่ง นายล่ะ?

จางเย่ถาม : กี่หลัก?

สุ่ยเหลียนเยว่ : จะบอกได้ยังไงล่ะ ไม่งั้นก็ไม่ใช่รู้ใจสิจ๊ะ?

จางเย่เดา : สามสิบสอง!

สุ่ยเหลียนเยว่ : ฮ่าๆ เสียดายจัง ผิดอีกแล้ว

จางเย่ถาม : งั้นเจ๊คิดถึงสีอะไรเลขอะไร?

สุ่ยเหลียนเยว่ตอบ : ฉันบอกแล้วว่าผิดก็คือผิด จะไปหลอกนายทำไมกัน? เอาล่ะ ในเมื่อนายไม่ยินยอมพร้อมใจ ฉันก็ยังจะให้โอกาสถามอีก ถ้าเกิดนายเดาได้ตอบถูกสักคำถาม คิดอย่างที่ฉันคิด ฉันจะถือว่าเราสองคนมีวาสนาต่อกัน ตกลงไหม?

ชัดเจนว่าจางเย่ไม่ยอมแพ้ : เจ๊ถามมา

ทางฝั่งสุ่ยเหลียนเยว่ที่ปลายสายนั้น ไม่รู้ว่าเอ็นดูจางเย่หรืออย่างไรถึงยังมีอารมณ์

สนุกสนานขนาดนี้ : นายว่าปกติเจ๊ชอบอ่านอะไร?

จางเย่หรี่ตา : ผมว่าเจ๊ชอบอ่านประมวลบทความของเฉินเทียนม่อ?

สุ่ยเหลียนเยว่ : น่าเสียดายอีกแล้ว งั้นฉันชอบดื่มผูเอ่อร์สุกหรือดิบมากกว่ากัน?

คำถามนี้มีสองตัวเลือกหนึ่งคำตอบ โอกาสถูกผิดครึ่งต่อครึ่ง จางเย่ตื่นเต้นหนักมาก สุ่ยเหลียนเยว่เพิ่งบอกว่าขอเพียงทายถูกสักคำตอบ เธอจะลองพิจารณาอีกครั้ง คนปกติชอบดื่มผูเอ่อร์สุก อีกฝ่ายคงชอบเหมือนกันมั้ง? แต่มันง่ายเกินไป สุ่ยเหลียนเย่น่ะเหรอจะถามอะไรแบบนี้? ถ้าอย่างนั้นอีกฝ่ายเองก็คงชอบผูเอ่อร์สุก? ช่างเถอะ ยังไงก็มีโอกาสตอบสองรอบ จางเย่รีบตอบ : เจ๊ชอบผูเอ่อร์สุก!

สุ่ยเหลียนเยว่ : ก็ผิดอีกแล้ว เอาล่ะไม่เล่นแล้ว เจ๊ไปล่ะ ค่อยคุยกันนะจ๊ะ

จางเย่รีบตอบ : อย่าเพิ่งสิ เจ๊ยังไม่บอกคำตอบเลยอ่ะ! เจ๊? เจ๊?

ส่งไปสามสี่ข้อความอีกฝ่ายก็ยังไม่ตอบกลับมา

เขาไม่คิดเลย!

ให้ตายสิ! ไม่บอกคำตอบแล้วฉันจะรู้ได้ไงฟระ!

จางเย่ยังส่งข้อความไปอีกหลายครั้ง เพราะอีกฝ่ายยังคงแสดงสถานะออนไลน์ แต่ก็ไม่มีข้อความตอบกลับมา ไม่รู้ว่าอีกฝ่ายกำลังขับรถกลับหรือเปล่า คิดถึงตรงนี้ จางเย่ก็ตัดสินใจเสี่ยงโชค เขาวิ่งไปที่หลิวลี่ฉ่างอย่างรวดเร็ว ใช้ความเร็วในการวิ่งระยะสั้นพุ่งไป!

สิบกว่านาทีต่อมา เขาก็ไปถึงหลิวลี่ฉ่าง แต่เมื่อเหลียวมองรอบๆ ตัว บริเวณนั้นไม่กลับมีคน ร้านรวงที่ขายเครื่องเขียนปิดกันไปหมดเรียบร้อย ทว่าอีกสองร้านกำลังจะปิด โดยรอบนี้ไม่มีรถ เห็นได้ชัดว่าสุ่ยเหลียนเยว่ได้จากไปแล้ว เขาไม่น่าจะเอาแต่เล่นกับสุ่ยเหลียนเยว่ในแชท น่าจะตรงมาดูเลยว่าจะเจอหรือไม่ แต่นั่นก็ยังลำบากอยู่ดี เพราะหลิวลี่ฉ่างนั้นกว้าง แบ่งเป็นฝั่งตะวันตกตะวันออก แถมไม่รู้ว่าสุ่ยเหลียนเยว่ไปซื้อกระดาษเซวียนจื่อนั่งชมจันทร์อยู่ตรงไหนเสียด้วยสิ ยิ่งเป็นตรอกแบบนี้ยิ่งยากจะหาคน ปัญหาใหญ่สุดคือเขาไม่รู้ว่าสุ่ยเหลียนเยว่หน้าตาอย่างไร จะให้ไปจ้องหน้าอกหาคน? ให้เดาขนาดหน้าอก? จางเย่ไม่มีทักษะนั้นนะ!

เสร็จกัน!

คิดไม่ถึงจริงๆ!

จางเย่ท้อแท้ ได้แต่เดินคอตกกลับบ้านอย่างป้อแป้ ไม่รู้ว่านานแค่ไหน เพิ่งไปถึงสะพานหู่ฟาง โทรศัพท์มือถือพลันดังขึ้น!

สุ่ยเหลียนเยว่ : เจ๊ถึงบ้านแล้ว นายก็รีบนอนล่ะ

จางเย่กำลังรอเธออยู่ รีบพิมพ์ตอบทันที : ผมยังไม่กลับบ้านเลย ยังอยู่ข้างนอกเนี่ย ถ้าเจ๊ไม่บอกคำตอบของคำถามเมื่อกี้ ผมก็ไม่มีกะจิตกะใจจะกลับหรอก!

สุ่ยเหลียนเยว่ : แค่ล้อเล่นน่า อย่าถือเป็นจริงเป็นจังสิ

จางเย่ : จริงจังสิ! ผมคาใจมากนะ! ถ้าไม่รู้ ผมต้องนอนไม่หลับแน่!

สุ่ยเหลียนเยว่ส่งอีโมติคอนหน้านิ่ง : บอกนายให้ก็ได้ เจ๊คิดถึงสีน้ำเงินเข้ม คิดถึงตัวเลข ...

ขณะที่หญิงสาวบอก จางเย่ก็มองนาฬิกาไม่หยุดอย่างกังวลสุดๆ พอสุ่ยเหลียนเยว่ตอบจบ จางเย่ก็ไม่สนใจอะไรอีก รีบเปิดแหวนเกมขึ้นมาใช้คำสั่งโหลดทันที!

【เรียกคืนข้อมูล】

【กำลังเรียกคืน】

【เรียกคืนข้อมูลเสร็จสิ้น!】

……

เวียนหัว!

ตาลาย!

ความเหนื่อยล้าจากการวิ่งไปที่หลิวลี่ฉ่างหายไปในพริบตา เหลือเพียงความเหน็ดเหนื่อยเมื่อยล้าจากการวิ่งก่อนหน้านี้เท่านั้น ภาพของสะพานหู่ฟางหายไป ตรงหน้าชายหนุ่มตอนนี้คือหน้าธนาคารที่ไฟสลัว มีคนเดินผ่านเขาไปมา

กลับมาแล้ว!

ย้อนเวลากลับมายี่สิบแปดนาทีก่อน!

เกือบไปแล้ว! เหลืออีกแค่สองนาที ... ไม่สิ อีกแค่หนึ่งนาที ตัวบันทึกก็จะหมดเวลาแล้ว ข้อมูลนั้นเก็บไว้ได้แค่สามสิบนาทีเท่านั้น จะเป็นหนึ่งหรือสามสิบนาที ตัวข้อมูลก็จะพาเขากลับมาจุดเดิมได้อยู่ดี แต่ถ้าผ่านไปแล้ว ข้อมูลที่บันทึกไว้หายไป ไม่ว่าอย่างไรก็ใช้ไม่ได้อีก!

ดูโทรศัพท์มือถือ เป็นเวลายี่สิบแปดนาทีก่อนตอนที่เขายังคุยกับสุ่ยเหลียนเยว่ จางเย่เพิ่งส่งข้อความไปว่า : เอาเลย

ติ๊ดๆ!

หน้าจอสนทนาสั่น!

สุ่ยเหลียนเยว่ถาม : นายอยากลองดูไหม?

อีกฝ่ายถามคำถามเดิมทันที!

จางเย่ตัวเกร็ง เขาจะเปลี่ยนผลลัพธ์ให้ได้! ตอบไปเหมือนเดิมว่า : ครับ เจ๊บอกมาเลยว่าคำถามคืออะไร

จางเย่รู้อยู่แล้วว่าสุ่ยเหลียนเยว่จะตอบกลับในอีกห้าวินาที

หนึ่งวินาที...

สามวินาที...

ห้าวินาที...

แน่นอน สุ่ยเหลียนเยว่พิมพ์มาแล้ว : ฉันกำลังนึกถึงสี สีหนึ่งในใจ คุณเพื่อนรู้ใจของฉัน บอกมาทีว่าฉันกำลังคิดถึงสีอะไร

จางเย่ไม่รอช้า : สีน้ำเงินเข้ม

สุ่ยเหลียนเยว่ตอบกลับ : …...

จางเย่ยิ้ม : ดูเหมือนผมจะตอบถูกนะ?

สุ่ยเหลียนเยว่ตอบกลับ : นายนี่โชคดีไม่น้อยนะ

มีแต่จางเย่เท่านั้นที่รู้ว่าไม่ใช่เรื่องโชคอะไรเลย ถ้าเกิดเป็นสีแดง ส้ม เหลือง เขียว ดำยังพอบอกได้ว่าเป็นโชค แต่ไอ้สีอย่างน้ำเงินเข้ม อมม่วง กากี แม้แต่เทพยดาฟ้าดินที่ไหนก็ยังเดาไม่ถูกเลย! พวกสีที่ไม่ใช่แม่สีหลักๆ แบบนี้ ใครแม่*จะไปเดาได้กันฟระ!

มีแต่จางเย่ที่มีตัวเลือกใช้วิธีทางอื่นค้นหา แต่ต่อให้เขาจะรู้คำตอบ เขาก็รู้ว่าสุ่ยเหลียนเยว่ตั้งใจจะไม่พบเขา เพราะถ้าเธอตั้งใจ เธอคงไม่ตั้งคำถามที่ดูง่าย แต่ไม่ได้พึ่งพาแค่โชค แต่เป็นการถูกล็อตเตอรี่มาตอบ!

สุ่ยเหลียนเยว่ : ฉันยังมีอีกคำถาม

จางเย่ : เชิญ

สุ่ยเหลียนเยว่ : ฉันคิดถึงเลขตัวหนึ่ง นายล่ะ?

จางเย่ตอบกลับ : สิบเก้า!

สุ่ยเหลียนเย่ : ………...

จางเย่ยิ้ม : ผมถูกอีกแล้วล่ะสิ

สุ่ยเหลียนเยว่ถามอีก : นายว่าปกติเจ๊ชอบอ่านอะไร?

จางเย่ไม่ต้องคิดก็ตอบได้ : หลุนอวี่(ประมวลถ้อยคำของขงจื๊อ)!

สุ่ยเหลียนเยว่ : ...นี่เดาหมดเลยเหรอ?"

จางเย่หัวเราะฮ่าๆ : ก็คนรู้ใจนี่นา ผมบอกแล้ว ผมก็ชอบอ่านหลุนอวี่เหมือนกัน

สุ่ยเหลียนเยว่ตะลึง : เอาล่ะ งั้นฉันมีคำถามสุดท้าย ฉันชอบดื่มผูเอ่อร์สุกหรือดิบมากกว่ากัน?

คำถามนี้ช่างเจ้าเล่ห์จริงๆ!

ฟังดูเหมือนมีสองตัวเลือก แต่ที่จริงสุ่ยเหลียนเยว่ขุดหลุมหลอกเขาต่างหาก!

จางเย่ยิ้ม : ผมว่าเจ๊ไม่ได้ชอบทั้งผูเอ่อร์สุกหรือดิบ แต่เจ๊ชอบกวนอิมเหล็กมากกว่า

หลังตอบคำถามนี้ อีกฝ่ายพลันไม่ตอบอะไรอีกทันที

จางเย่กระพริบตาปริบ : เจ๊?

สุ่ยเหลียนเยว่ : อืม

จางเย่กระแอม : ผมเดาถูกล่ะสิ?

สุ่ยเหลียนเยว่ : ช่วงนี้เจ๊ชอบกวนอิมเหล็กที่สุด แม้แต่เพื่อนที่รู้จักกันมาเป็นสิบปียังไม่รู้เลย เจ๊ไม่รู้จริงๆ ว่านายเดาออกได้ยังไง

จางเย่ : ผมเองก็เดามั่วๆ

สุ่ยเหลียนเยว่ : ฉันรู้ว่านายเดา ไม่อย่างนั้นเรื่องสีกับตัวเลขในใจใครจะไปรู้ เอาล่ะ ท่าทางนายจะเป็นคนรู้ใจของเจ๊จริงๆ?

จางเย่รีบตอบ : ไม่ขนาดนั้นๆ

สุ่ยเหลียนเยว่ : เจ๊ไม่เคยเชื่อเรื่องวาสนาเลยนะ แต่ว่าวันนี้ไม่เชื่อก็ไม่ได้ เจ๊พูดคำไหนคำนั้น วันนี้พวกเราเจอกันหน่อยเถอะ

==========================

\(> w <)/ วันนี้เป็นวันสงกรานต์ สวัสดีปีใหม่ไทย จนไม่มี รวยไม่เลิก สุขกายสบายใจ \(> w <)/

>> ระวังเล่นน้ำหักโหมจนไม่สบายกันนะขอรับ ถ้อยทีถ้อยอาศัย เดินทางปลอดภัย <<
\(^O^)/ ประกาศผลกิจกรรมรับสงกรานต์ เฮฮฮฮ

*+* ยอดไลค์วันที่ 12 เมษา ของตอน #347 เวลา 17:20:32 น. มี 480 ไลค์

รับไปเลย 3 วัน วันละ 3 ตอน ตอนละ 300 เหรียญทอง ในช่วง 13 - 15 เมษายน 2561 อัพตามเวลาปกติ

**+** มีรีดๆ ผู้น่ารักแคปจำนวนคนเข้ากลุ่มหลัก 5999 ทัน

แถมวันที่ 16 เมษายน 2561 อีกวัน อัพตามเวลาปกติ

ขอบคุณรีดๆ ผู้น่ารักทุกคนที่มาร่วมกิจกรรมสนุกๆ นี้และอยู่กับพวกเรากันมาเสมอนะขอรับ ครึกครื้นจุใจสุดๆ เลย >,...,<!!!

*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./54.md)