##บทที่ 380 : เปลี่ยนชุด!
*** คำเตือนเนื้อหาในตอน18+ โปรดใช้วิจารณญาณในการอ่าน ..และเตรียมทิชชู่ เดี๋ยวกำเดาไหล ***



ในห้องนอนใหญ่

โคมไฟสองดวงส่องสลัว

หญิงชายสองคนอยู่ในห้องเพียงลำพัง

จางเย่ยังคงอยู่ในชุดเสื้อคลุมอาบน้ำ มีน้ำหยดติ๋งๆ จากเส้นผมที่ยังไม่แห้งลงบนหัวไหล่ เขาหยิบกล้อง SLR ขึ้นมาทำทีเป็นมองกล้องอยู่ครู่หนึ่ง ก่อนเล็งไปที่อู๋เจ๋อชิง

"ผมถ่ายนะ?"

"อืม"

"คุณอย่าขยับนะ"

"อืม"

แชะ ถ่ายแล้ว

จางเย่เปิดภาพดูเสร็จค่อยหันจอภาพส่งไปหาอู๋เจ๋อชิง "คุณว่าแบบนี้โอเคไหม?"

อู๋เจ๋อชิงก้มลงมอง ยิ้มน้อยๆ กล่าว "ได้ ใช้ได้เลย เทียบกับที่ฉันถ่ายเองแล้วยังดีกว่า จุดโฟกัสออกจะชัด มุมก็ใช้ได้ค่ะ"

ไม่รู้ว่าเจ๊อู๋กำลังยกยอเขาหรือเขามีพรสวรรค์และทักษะในการถ่ายภาพจริงๆ กันแน่ อย่างไรก็ตาม นั่นเป็นสิ่งที่ช่วยเสริมความมั่นใจจางเย่ขึ้นไปอีก "เอาล่ะ งั้นผมจะถ่ายต่อนะ ส่วนที่ว่าจะถ่ายต่อยังไง ผมขอคิดแป๊บ ลองเปลี่ยนท่าโพสต์ดีไหมครับ? แบบนี้ ขาคุณสวยมาก จะให้ผมถ่ายเน้นๆ หน่อยไหมครับ?"

อู๋เจ๋อชิงอนุญาต "ตามแต่นาย"

"งั้นขยับขาลงมาหน่อย" จางเย่คอยกำกับ

อู๋เจ๋อชิงขยับต้นขาที่สวมถุงน่องสีเนื้อตาม "อย่างนี้?"

จางเย่รีบตอบ "ใช่ๆ แบบนี้ดีเลย สุดยอดมาก ผมถ่ายล่ะ"

แชะ ถ่ายต่อสักรูป แต่มุมไม่ค่อยดี จึงถ่ายไว้อีกสองรูป เขาโฟกัสลงบนครึ่งท่อนล่างของอู๋เจ๋อชิง จากชายขอบชุดกี่เพ้าไปจนถึงรองเท้าส้นสูง เนื้อหนั่นเธอยิ่งดูเย้ายวนสุดๆ ท่วงท่าของเจ๊อู๋ช่างสมบูรณ์แบบ ในภาพที่ ‘สุ่ยเหลียนเยว่’ ส่งมาให้เขาคราวก่อนๆ นั้น บางภาพเป็นภาพที่ขาไขว้กันหรือยกสะโพกงามงอนขึ้น จางเย่เห็นว่ามันออกจะดูไม่เหมาะสมสักเท่าไร ที่เขาตัดสินไปเช่นนั้นเพราะเคยเห็นภาพแบบนี้ในอินเทอร์เน็ตมามาก แต่เมื่อมาเห็นท่าทางและอารมณ์ความรู้สึกที่อู๋เจ๋อชิงแสดงออกระหว่างถ่ายรูปจริงๆ แล้ว เธอกลับไม่ได้ดูย่ำแย่อย่างนั้น ยังคงสง่างามอ่อนช้อยเช่นเดิม

สวยมาก!

ช่างมีกลิ่นอายสมกุลสตรีดีงามจริงๆ!

เมื่อสวมใส่ชุดโบราณอย่างนี้ ยิ่งมีกลิ่นอายของความเป็นจักรพรรดินี!

แค่ไม่กี่นาทีให้หลัง ชายหนุ่มถ่ายภาพไปได้สิบกว่าภาพแล้ว ถึงจะลบออกหลายภาพ แต่ก็เหลือภาพอยู่อีกห้าภาพที่ให้ความรู้สึกไม่เลวทีเดียว

"คุณลองดู" จางเย่ส่งให้เธออย่างกระตือรือร้น

หญิงสาวมอง กล่าวว่า "อืม ไม่เลวจริงๆ"

ทีนี้ลองมือเรียบร้อยแล้ว จางเย่ถึงค่อยคุ้นเคยกับการถ่ายภาพมากขึ้น หลายรูปที่ถ่ายช่วงแรกๆ เป็นการถ่ายแบบตรงไปตรงมา ใช้ท่วงท่าปกติที่ทุกคนจะทำเวลาถ่ายภาพ ซึ่งไม่มีอะไรน่าสนใจ คราวนี้จางเย่จึงวางแผนจะเปลี่ยนมุมใหม่ แต่ดันใจเต้นตึกๆ ตักๆ ขึ้นมาเนี่ยสิ แถมยังอดรู้สึกว่าน่ากระอักกระอ่วนขึ้นมาไม่ได้ เมื่อนึกที่เจ๊อู๋บอกว่าทุกอย่างตามแต่เขาตัดสินใจ.. เอาล่ะ งั้นเขาจะไม่เกรงใจอีกต่อไป!

เขากัดฟันแน่นกล่าวออกไปในที่สุดว่า "คุณนั่งลงบนพื้นพรมสิ"

อู๋เจ๋อชิงก้าวลงมาจากเตียงแล้วนั่งลงบนผืนพรม "นั่งแบบนี้?"

"แค่ยืดขาออกมาสองข้างแล้วนั่งลง ผมจะใช้พรมเป็นพื้นหลัง ทีนี้ภาพจะดูเบาลงหน่อย แถมเข้ากันกับชุดคุณด้วยและดูตัดกันพอดี" จางเย่ถือว่าเป็นคนหนึ่งที่มีความสามารถเบื้องต้นในการดูภาพศิลปะ แม้ว่าเขาจะแสร้งทำเป็นว่างู้นงี้งั้น แต่อย่าลืมสิว่าปากใบนี้ของเขาสามารถพ่นเพ้อเจ้อขนาดไหนก็ได้ อย่างไรเสียเขาก็จบสาขาวิทยุกระจายเสียงและวิทยุโทรทัศน์ งานหลักของเขายังเป็นถึงพิธีกรอีกด้วย ดังนั้นเขาต้องมีทักษะนี้ติดตัวบ้าง จะเป็นท่าไหนที่จางเย่อยากเห็น ล้วนแต่ต้องเป็นท่าที่อู๋เจ๋อชิงยอมทำตาม ภาพที่เขาชอบอย่างไรก็ไม่มีทางแย่ขนาดนั้นไปได้หรอก

เจ๊อู๋ทำตามนั้น นั่งลงบนพื้นพรมยืดเหยียดสองเท้าตรง

แชะๆ จางเย่กดชัตเตอร์ถี่ขึ้น เริ่มจากมุมภาพระยะไกลแล้วค่อยซูมเข้ามาเรื่อยๆ "ขาคุณเปลี่ยนท่าสักนิดดูสิครับ"

"ได้" อู๋เจ๋อชิงค้อมตัวลงเล็กน้อย ยกต้นขาสองข้างขึ้นมา

จางเย่กลืนน้ำลายเอือก ตั้งหน้าตั้งตาถ่ายภาพต่อ "เจ๊อู๋ ยกเท้าไขว้ขาขึ้นมาชนหน้าอกสักนิด..ได้ไหมอะ?"

อู๋เจ๋อชิงไขว้ขา ขาข้างหนึ่งเหยียดตรงบนพื้น ส่วนอีกข้างไขว้ขึ้นชนกับหน้าอกด้วยมุมหกสิบเจ็ดสิบองศา!

แล้วอู๋เจ๋อชิงก็เปิดเผยตัวเองออกมาเช่นนี้เอง!

ด้วยชุดกี่เพ้าสีดำของเธอที่ติดจะสั้นอยู่แล้ว ทั้งท่วงท่าและมุมที่ทำให้สะโพกนั้นรัดรึง ต้นขาเนียนของเธอที่ไขว้มาทำให้เปิดช่องใต้ชุดกว้าง เผยให้เห็นสิ่งที่อยู่ใต้ต้นขานั้น เขาสามารถมองเห็นขอบถุงน่องได้อย่างชัดเจน ไม่เพียงแต่จะคล้ายกับขอบชุดชั้นใน ทว่าตรงกึ่งกลางนั้นมองเห็นทะลุลงไปเป็นสีเนื้อที่ไม่ใช่แค่สีผิว เพราะดูเข้มกว่าสีผิวของเธอ

บัดซบ!

ถ่ายแบบนี้ได้จริงเหรอ?

เขาอยากจะถามก่อนสักคำ แต่รู้สึกว่าไม่อาจรวบรวมเรี่ยวแรงมาถามได้!

จางเย่ทำใจกล้า ไม่สนใจอะไรทั้งสิ้น ฉันจะถ่าย! เขากดชัตเตอร์รัวๆ เมื่อกลับมาย้อนดูภาพ เขาค่อยตัดสินใจลบพวกภาพเสียๆ เหลือไว้เพียงภาพที่เขาพอใจ หลังจัดการเสร็จสรรพ จางเย่ก็เดินไปพลางกระพริบตาใสเพื่อซ่อนความรู้สึกตอนนี้ พร้อมก้มลงยื่นภาพให้ดู "ใช้ได้ไหมครับ?" เขาต้องได้รับความเห็นชอบหลังจากถ่ายภาพเช่นนี้ อย่างไรเสียเธอก็เปิดเผยส่วนในออกมาถึงจะเล็กน้อยก็ตาม แต่ก็เป็นส่วนซ่อนเร้นสำคัญ

อู๋เจ๋อชิงเหลือบมอง พยักหน้า "ดีเลย ฉันไม่เคยถ่ายมุมนี้มาก่อน ภาพนายมีสีสันตัดกันดีทีเดียว"

จางเย่ถอนหายใจโล่งอก "อย่างนั้นผมจะถ่ายเพิ่มอีก คุณเปลี่ยนท่าได้ไหมครับ?"

อู๋เจ๋อชิงขยับตัวเหยียดกาย ไขว้ขาเข้าหากัน ทิ้งตัวลงนอนราบไปบนพื้นพรม นั่นยิ่งทำให้รอยร่องกระโปรงกว้างขึ้นกว่าเดิม!

แกร๊ก

รองเท้าข้างขวาของเธอเลื่อนหลุดออกมา

จางเย่กำลังถ่ายภาพเรียวขาของเธอพอดี เมื่อเห็นอย่างนั้น เขาจึงหยิบรองเท้าส้นสูงนั้นขึ้นมา รองเท้ามีน้ำหนักเบา ไม่ได้หนักอย่างที่คิด อะแฮ่ม เขาหยิบรองเท้าสวมกลับไปยังปลายเท้าอันงดงามที่ถูกปกปิดไว้ด้วยถุงน่องสีเนื้อตามเดิม

เมื่ออู๋เจ่อชิงเห็นดังนั้น เธอไม่ได้พูดอะไร เพียงกลับไปทิ้งตัวเอนลงนอน

เท้าอันเรียบลื่นของเธอทำให้รองเท้าสวมเข้าไปได้ง่าย ส้นรองเท้าออกจะแคบไปบ้างสำหรับมือของจางเย่ที่ค่อนข้างใหญ่ ทำให้นิ้วมือติดตรงขอบรองเท้าทั้งที่เขาจับเพียงส้นเท้า ปลายนิ้วของเขาสัมผัสโดนข้างเท้าอันงดงาม นิ้วกลางและนิ้วนางมือขวาของเขาไล้ไปบนเนื้อถุงน่อง ช่างเย้ายวนตายั่วยวนใจ!

เท้าข้างนี้งามเกินไปแล้ว!

แชะ แชะๆ

ถ่ายเพิ่มไปอีกสามภาพ

จางเย่ได้อาหารตาเต็มอิ่ม ก่อนจะเริ่มออกความเห็น "โอ๊ะ ถ่ายชุดนี้ไปหลายภาพแล้ว คุณจะเปลี่ยนชุดหน่อยไหม?"

อู๋เจ๋อชิงรับคำ กล่าว "เอาสิ ดูในตู้เสื้อผ้าเลยว่าเอาชุดไหนดี"

ดู?

ให้ลูกพี่ดูเลยรึ!

จางเย่ยินดีทำที่สุด เห็นว่าอู๋เจ๋อชิงลุกขึ้นเอาพรมเป็นตัวค้ำยัน เขาก็เดินไปที่ตู้เสื้อผ้า เปิดประตูบานแรก มีกระเป๋าอยู่ชั้นบน รองเท้าชั้นล่าง สังเกตจากยี่ห้อแล้วพบว่าอู๋เจ๋อชิงไม่ได้สนใจสินค้าแบรนด์เนม เพราะไม่มีของนอกเลยแม้แต่น้อย เป็นยี่ห้อในประเทศและราคาไม่แพงจนเกินไป แถมมีไม่มากอีกด้วย สำหรับผู้หญิงโดยปกติแล้ว กระเป๋าห้าหกใบนับว่าน้อยเกินไปเสียด้วยซ้ำ และไม่เห็นว่าเจ็ดแปดใบนั้นมากมายอะไร กระเป๋าทุกใบมีสีสันและรูปแบบที่นุ่มนวล เหมาะสมกับสไตล์ของอู๋เจ๋อชิง เช่นเดียวกันกับรองเท้า แต่ยี่ห้อนั้นเห็นได้ยากและจางเย่ก็ไม่มั่นใจว่าจะรู้จักยี่ห้อพวกนี้ไหม

ลองหาดูหน่อยสิ

นี่? ไม่โอเคแฮะ

หืม คู่นี้ไม่เลวทีเดียว รองเท้าปลายแหลมสีขาวครีม แต่ปลายกว้างออกเล็กน้อย ด้านหลังเปิดส้นเท้านิดๆ มีสายคาดติดกระดุม ทำให้ดูดีมีระดับ

คู่นี้แหละ!

ทีนี้มาดูตู้เสื้อผ้าต่อ

เปิดประตูบานที่สอง เต็มไปด้วยชุดกับกระโปรงทั้งชุดฤดูหนาวและฤดูร้อน ในเมื่อจะใช้ถ่ายภาพ ชุดฤดูหนาวนี่ตัดทิ้งไปได้เลย เขาจะใช้เป็นชุดหน้าร้อนและใบไม้ผลิกเป็นหลักเท่านั้น จางเย่รู้สึกจริงจังกับ งาน ‘ศิลป์’ เช่นนี้มากจริงๆ หลังใช้เวลาค้นหาอยู่พักใหญ่ก็เลือกชุดได้เสียที

เป็นเสื้อคลุมสีขาวครีมตัวเล็กไม่มีปก รอยร่องผ่านั้นไม่ได้ลึกหรือตื้นเกินไป ดูกำลังดีทีเดียว ยิ่งไปกว่านั้นยังเป็นสีเดียวกับรองเท้าที่เข้าคู่กันพอดี ส่วนกระโปรงเขาเลือกลายดอกตัวยาว ปลายกระโปรงนั้นระถึงเหนือข้อเท้าเล็กน้อย จางเย่เห็นว่ากระโปรงนั้นตั้งใจให้กรอมข้อเท้า แต่ด้วยเท้าเรียวยาวของอู๋เจ๋อชิง จึงสูงขึ้นมาอีกหกเจ็ดเซนติเมตร แต่ก็ดีแล้ว ถ้ากระโปรงยาวไปเวลาใส่ส้นสูงจะไม่สวย การที่เผยให้เห็นช่วงเท้าเล็กน้อยจะช่วยเสริมให้ดูสูงขึ้นอีก

"ผมเลือกได้แล้ว แบบนี้ไหม?" จางเย่ชูเสื้อผ้าให้ดู

เมื่อเห็นดังนั้น อู๋เจ๋อชิงก็คลี่ยิ้ม "นายนี่มีรสนิยมดีนะ ชุดนี้ไม่เลวทีเดียว เอาล่ะ เอาชุดนี้แหละ มีอย่างอื่นไหม? ฉันจะเปลี่ยนทรงผมดีไหม?"

จางเย่ครุ่นคิด "ชุดนี้อยากให้ดูนุ่มนวลสักหน่อย ผมว่าคุณไม่ต้องรวบผมสูงขนาดนั้นหรอก แน่นอนล่ะว่าตามใจคุณ"

อู๋เจ๋อชิงกล่าวอย่างสบายๆ "เอาตามที่นายว่า"

จางเย่เสริม "อ้อ ไม่ต้องถอดถุงน่องนะครับ"

"ได้" เธอตอบรับ

จางเย่ถูมือไปมา "งั้นก็...ไปเปลี่ยนเสื้อผ้าเถอะครับ ผมจะออกไปรอข้างนอกประตูนะ เสร็จแล้วก็ตะโกนเรียก"

อู๋เจ๋อชิงพยักหน้า คว้าเสื้อผ้ามานั่งลงบนเตียง หญิงสาวโน้มตัวลงก้มศีรษะถอดรองเท้าส้นสูงออก แล้วเริ่มเปลี่ยนเสื้อผ้า

จางเย่รีบเดินออกไปพร้อมปิดประตูตามหลังทันที!



*-*-*-*-*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./81.md)