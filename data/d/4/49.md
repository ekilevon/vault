##บทที่ 349 : ชื่อเสียงเพิ่มขึ้นอีกแล้ว!
ในเน็ต

ตอนแรก ทุกคนยังคงคุยกันเรื่องหัวข้อเมื่อวาน ขณะเดียวกันก็มีคนเข้าร่วมสนับสนุน ‘ผู้เยาว์ของชาติ’ มากขึ้นเรื่อยๆ ทั้งยังมีคนมาเข้าร่วมกองทัพของจางเย่มากขึ้นด้วยเช่นกัน เป็นเรื่องยากจะโต้แย้งอะไรได้อีก ชัดเจนว่าสถานการณ์ได้เปลี่ยนไปแล้ว!

"ฮ่าๆๆ!"

"โอยตาฉัน!"

"พวกนายรีบไปดูหนังสือพิมพ์ประชาชนรายวันเร็ว!"

"หนังสือพิมพ์ประชาชนอะไร? ดูทำซากเพื่อ?"

"นั่นมันหนังสือพิมพ์การเมืองไม่ใช่เหรอ คนธรรมดามีใครซื้อล่ะเว้ย!"

"งั้นเดี๋ยวฉันไปดูหน่อยสิ ออฟฟิศฉันน่าจะมีนะ...สวรรค์! ตาบอดแล้ว! นี่มันอะไรกัน? หนังสือพิมพ์ประชาชนรายวันตีพิมพ์ ‘ผู้เยาว์ของชาติ’!"

"เป็นไปไม่ได้!"

"เชี่*! พูดเล่นป่ะเนี่ย!?"

"ฉันแคปรูปมาด้วย พวกนายดูดิ จะไปหลอกทำเชี่*ไร!"

มีคนเอามือถือถ่ายรูปหน้าที่สามของหนังสือพิมพ์โพสต์ลงไป คนที่ได้เห็นต่างตื่นตะลึงกันทันที!

"ข่าวใหญ่แล้วว้อย!"

"ร้ายกาจ ร้ายกาจ!"

"อาจารย์จางเย่ได้ลงหนังสือพิมพ์ประชาชนรายวันว่ะ!"

"ฉันก็ว่าแล้ว ‘ผู้เยาว์ของชาติ’ ยังจะได้ด่าคนต่อไปอีกนานนับพันปี! เชื่อได้เลยว่าเรื่องนี้จะกลายเป็นอมตะตลอดไป!"

ชั่วขณะนั้น หลายคนที่ยังไม่เชื่อ ต่างก็ตะโกนร่ำร้องกันขึ้นมา!

ผู้เฒ่าเฉียน เหยาเจี้ยนไฉ จ้าวกั๋วโจว หูเฟย เสี่ยวหลวี่ โหวเกอ โหวตี้ หวังสยง ต่งซานซาน หวังเสียวเหม่ย เพื่อนพ้องมิตรสหายและเพื่อนร่วมงานของจางเย่ต่างก็เข้ามาคอมเมนต์ในเวยป๋อ

จ้าวกั๋วโจว "ยินดีด้วย"

เหยาเจี้ยนไฉ "น้องชายเจ๋งมาก! ฮ่าๆ"

เสี่ยวหลวี่ "อาจารย์จางเย่ผู้เข้มแข็ง!"

ผู้เฒ่าเฉียน "ขอเพียงเป็นทอง ย่อมมีวันเปล่งประกาย!"

ต่งซานซาน "เพื่อนร่วมชั้น ยินดีด้วยนะ"

สุดท้ายแล้วคนอื่นๆ ที่ออกมาคัดค้านจางเย่อย่างแข็งขันต่างตะลึงงันไปเรียบร้อย ส่วนใหญ่รีบปิดปากฉับเงียบสนิทลง แต่ยังมีบางส่วนไม่ตัดใจ ตั้งหน้าตั้งตาด่าจางเย่ต่อไป แต่กลายเป็นว่าเสียงของพวกเขานั้นแผ่วเบาลงเรื่อยๆ ท้ายที่สุดก็ไม่มีความเคลื่อนไหวอะไรอีก! ในเมื่อหนังสือพิมพ์ประชาชนรายวันตีพิมพ์คำพูดของจางเย่ไปแล้ว เช่นนั้น ถึงพวกเขาจะส่งเสียงไปก็ล้วนไร้ความหมาย!

……

เที่ยงวัน

จางเย่เชิญเลี้ยงแขก

ห้องอาหารนั้นอยู่ในเขตมหาวิทยาลัยปักกิ่ง ถึงจะเรียกว่าห้องอาหาร แต่ความจริงก็เป็นเหมือนภัตตาคารระดับสูง จางเย่จัดการโทรไปจองไว้เสร็จสรรพ แม้ไม่รู้ว่าจะมีคนไปกี่คนก็ตาม นั่นเพราะเขาไม่ได้ขาดแคลนเงินทอง จึงจัดการจองล่วงหน้าเผื่อไว้ยี่สิบคน อืม สองโต๊ะยาว น่าจะพอมั้ง?

"อาจารย์จาง ยินดีด้วย"

"ขอบคุณครับอาจารย์อวี๋"

"จางน้อย เห็นว่าได้ลงหนังสือพิมพ์เหรอ?"

"ครับ ผมก็ไม่คิดเหมือนกัน ศาสตราจารย์หลี่ อาจารย์อวี้ คุณสองคนมาได้จังหวะ ผมกำลังจะไปหาคุณสองคนพอดี เชิญทานข้าวกันนะครับวันนี้ ผมเลี้ยงเอง"

"ได้เรอะ?"

"ผมเลี้ยงเอง เชิญทุกคนเลยครับ"

"ฮ่าๆ ได้ งั้นจะไปถล่มเธอสักรอบ"

"ไหนๆ ก็กำลังจะได้หยุดตรุษจีนทั้งที งั้นพวกเราไปสนุกกันหน่อยเถอะ"

ผู้ร่วมทางยิ่งมายิ่งมากขึ้น ส่วนใหญ่ล้วนเป็นอาจารย์ของภาควิชาภาษาจีน จางเย่ไม่ลืมไปเชิญหัวหน้าภาคกับเลขาฯ ภาค แต่ทั้งฉางข่ายเกอกับเจินซูฉวนไม่มีใครอยู่แม้แต่คนเดียว ได้ยินว่ากำลังไปเยี่ยมท่านอธิการบดีที่โรงพยาบาล ส่วนอีกคนก็ไปเข้าร่วมงานประชุมอะไรสักอย่างในเมือง ต่างก็ไม่อยู่กันทั้งสิ้น ส่วนเหยียนเจี้ยนเทากับเหล่าคณาจารย์กลุ่มนั้น จางเย่ไม่ไปเรียกให้เสียเวลา รู้ดีว่าอีกฝ่ายยังคงขุ่นแค้น ไม่มีทางมาเข้าร่วมแน่นอน จางเย่เองก็ไม่สนใจ ครั้งนี้เขาชนะไปแล้ว ที่ควรด่าก็ด่าไปแล้ว ที่ควรตอกหน้าก็ตอกไปแล้ว ถ้าเขาไปเชื้อเชิญเหยียนเจี้ยนเทา นั่นจะกลับยิ่งทำให้คนอื่นมองว่าเขาชนะแล้วผยอง ดูไม่ดีไม่งามเอาได้

กริ๊งๆๆ

มีสายโทรเข้า

เห็นว่าไม่มีใครอยู่ใกล้ๆ จางเย่จึงรับสาย "ฮัลโหล?"

"สวัสดีค่ะคุณจางเย่" ปลายสายเป็นเสียงผู้หญิง "ฉันโทรมาจากหนังสือพิมพ์ประชาชนรายวันนะคะ เพราะต้องเร่งส่งต้นฉบับ เลยขออนุญาตใช้บทพูดของคุณโดยพลการ ถึงได้เพิ่งโทรหาคุณตอนนี้น่ะค่ะ"

จางเย่รีบพูด "ไม่เป็นไรครับ ได้ลงหนังสือพิมพ์ประชาชนรายวันนับเป็นเกียรติของผมมากทีเดียว ขอบคุณพวกคุณทุกคนครับ"

หญิงคนนั้นหัวเราะ "รองอธิการบดีอู๋ของคุณนั่นล่ะค่ะที่แนะนำมา พวกเราพิจารณาร่วมกันแล้วเห็นว่าไม่เลวทีเดียว ถึงได้ตัดสินใจใส่มันลงไปตอนตีสาม"

"รองอธิการฯ อู๋แนะนำเหรอครับ?" จางเย่งุนงง

อีกฝ่ายประหลาดใจทันที "ใช่ค่ะ คุณไม่ทราบเหรอคะ? เอ่อ.. ไม่เป็นไรค่ะ งั้นฉันขอรบกวนช่องทางรับเงินค่าลิขสิทธิ์ของคุณหน่อยนะคะ ไม่ทราบว่าสะดวกทางไหน เป็นทางจดหมายหรือจะให้โอนเข้าบัญชีดีคะ?"

จางเย่กล่าว "ไม่ต้องหรอกครับ ผมถือเป็นเกียรติมากจริงๆ ยังจะมีค่าลิขสิทธิ์ได้ยังไง"

"คุณส่งเลขบัญชีมาให้ฉันแล้วกันค่ะ นี่เป็นกฎ ยังไงก็ต้องเป็นไปตามนี้ อีกอย่างค่าลิขสิทธิ์ก็ไม่ได้มาก แค่ยี่สิบสามหยวนเท่านั้นเองค่ะ" หญิงคนนั้นอธิบาย

จางเย่จึงตอบว่า "ได้ครับ อย่างนั้นผมส่งเลขบัญชีให้คุณแล้วกันนะครับ"

วางสายเสร็จจางเย่ก็ส่งข้อมูลให้เธอ ว่ากันตามตรงแล้ว ค่าลิขสิทธิ์ของหนังสือพิมพ์ประชาชนรายวันนั้นนับว่าน้อยจนเกินไป นี่ไม่ใช่ครั้งแรกที่จางเย่ได้ลงข่าวหนังสือพิมพ์ อย่างในปักกิ่งไทม์ แม้ค่าลิขสิทธิ์จะไม่มาก แต่ทุกครั้งก็ได้มาหลายร้อย จำนวนตัวอักษรมากเกินพันคำ บทกวีและบทความของจางเย่ต่างก็ได้ค่าลิขสิทธิ์ไม่ต่ำกว่านี้ทุกครั้ง แต่ที่ได้มาเป็นตัวเลขสองหลักนี่นับเป็นครั้งแรก

ต้องย้อนกลับมาพูด จางเย่ตั้งแต่เริ่มดังในระดับประเทศก็ได้ลงหนังสือพิมพ์ตั้งหลายต่อหลายครั้ง แต่ไม่เคยได้ลงหนังสือพิมพ์ใหญ่อย่างประชาชนรายวัน เพราะว่ามันเป็นหนังสือพิมพ์การเมือง ไม่มีส่วนเกี่ยวข้องกับวงการบันเทิงแม้แต่น้อย ถ้าเป็นพวกดาราที่ร้องเต้นเล่นละคร ไม่มีใครคาดหวังว่าจะได้ลงหนังสือพิมพ์กลุ่มนี้หรอก ต่อให้เป็นจางหย่วนฉีก็ตาม ทว่าจางเย่กลับได้ลง
หนังสือพิมพ์ประชาชนรายวัน ซึ่งถือเป็นโชคก้อนใหญ่เลยทีเดียว! ค่าลิขสิทธิ์? นั่นยังจะมีอะไรสำคัญอีก คนอื่นจะมีกี่พันกี่หมื่นล้าน คิดจะซื้อพื้นที่ข่าวยังทำไม่ได้ อย่าว่าแต่ให้จางเย่ยี่สิบสามหยวนเลย จะให้เขาจ่ายเป็นล้านเขาล้วนยินดี!

นี่คือชื่อเสียง!

นี่คือเกียรติยศ!

คือเหรียญตราแห่งยศที่เปล่งประกาย!

เหยียนเจี้ยนเทายอดเยี่ยมหรือไม่? วัยวุฒิสูงพอไหม? คุณวุฒิสูงพอไหม? ทว่าคนแซ่เหยียนกลับไม่เคยได้ลงหนังสือพิมพ์ฉบับนี้เลยสักครั้ง! ไม่อย่างนั้นตั้งแต่รู้ข่าวเรื่องนี้ในตอนเช้า เขาคงไม่กลับเข้าห้องพักอาจารย์แล้วไม่โผล่หน้าออกมาอีกเลย เพราะว่านี่ไม่ใช่เรื่องธรรมดา!

"อาจารย์จาง ไปกันเลยไหม?"

"ได้เลยครับอาจารย์ซู ผมขอโทรศัพท์อีกแป๊บ"

"งั้นทุกคนไปรอข้างล่างนะคะ"

"ได้ครับ พวกคุณไปก่อนเลย ผมจะรีบตามไป"

ซูน่าเข้ามาตาม จางเย่กลับไม่ได้ลงไปพร้อมกับพวกเขา เขาต้องโทรศัพท์อีกสายก่อน เสียงตู๊ดๆ ดังอยู่ครู่เดียวปลายสายก็กดรับ "สวัสดีครับ ท่านรองอธิการฯ อู๋ ผมจางน้อยนะครับ"

"ค่ะจางน้อย" อู๋เจ๋อชิงกล่าว

จางเย่ยิ้ม "ผมจะเลี้ยงข้าวเที่ยงทุกคนในภาควิชาภาษาจีน เชิญคุณมาร่วมงานด้วยได้ไหมครับ?"

อู๋เจ๋อชิงหัวเราะเบาๆ "พวกคุณไปกันเถอะค่ะ ถ้าฉันไปจะไม่สนุก"

"ไม่หรอกครับ คุณเป็นคนสำคัญของงานนี้ ถ้าคุณไม่มาผมคงกินไม่ลง" จางเย่กล่าว "ฟังว่า ‘ผู้เยาว์ของชาติ’ เป็นคุณแนะนำให้กับหนังสือพิมพ์ประชาชนรายวัน ที่พวกเขาหยิบงานของผมมาตีพิมพ์นั้นเป็นเพราะคุณแนะนำนะครับ ผมขอบคุณคุณมากๆ เลยครับ" ถ้าเกิดว่าเป็นรองอธิการบดีคนอื่นๆ ในมหาวิทยาลัยปักกิ่งซึ่งเน้นอยู่เพียงด้านการศึกษา พวกเขาย่อมไม่สามารถ แต่อู๋เจ๋อชิงนั้นแตกต่าง จางเย่ทราบว่าหญิงสาวมาจากสายการเมือง ทั้งยังเป็นผู้บริหารระดับสูงเสียด้วย เส้นสายของเธอนั้น แน่นอนว่ากว้างขวางกว่ารองอธิการบดีท่านอื่นๆ

น้ำเสียงของอู๋เจ๋อชิงยังคงฟังดูสุขุมอ่อนโยนงดงามอยู่เสมอ "ทำไมถึงรู้สึกอย่างนั้นล่ะคะ หึๆ บทพูดของคุณหมายถึงอะไร ในใจคุณก็รู้ดีกว่าใคร เป็นเพราะความสามารถในเชิงวรรณศิลป์ที่ทำให้คุณได้รับเกียรติที่สมควรได้ ฉันไม่ได้ทำอะไรเลยนะคะ เพียงแต่แนะนำคุณไปเท่านั้นเองค่ะ"

จางเย่กล่าว "ผมเลือกที่เอาไว้แล้วครับ รอคุณมาเท่านั้นเอง ผมไม่ทราบว่าคุณอยู่ที่ออฟฟิศหรือเปล่า ไม่งั้นคงได้ไปเชิญด้วยตัวเองแล้วครับ"

"ไม่ต้องหรอกค่ะ ฉันไม่ได้อยู่ออฟฟิศ เอาล่ะ ก็ได้ งั้นพวกคุณไปกันก่อน ฉันจัดการเรื่องทางนี้เสร็จแล้วจะตามไปค่ะ" อู๋เจ๋อชิงรับปากในที่สุด

จางเย่ตอบด้วยความยินดี "ตามนั้นนะครับ พวกเราจะรอคุณ"

……

ที่ภัตตาคาร

ชั้นสาม

อยู่ข้างทะเลสาบคนขุดของเป่ยต้า

บรรยากาศจึงดีเป็นพิเศษ

ทุกคนนั่งประจำที่กันหมดแล้ว พอประตูเปิดออก อู๋เจ๋อชิงก็เข้ามา

"ท่านรองอธิการฯ อู๋"

"รองอธิการฯ อู๋มาแล้วเหรอครับ"

"เชิญนั่งครับ"

สุดท้าย อู๋เจ๋อชิงก็ถูกเชิญไปนั่งในตำแหน่งประธาน จางเย่เป็นคนสำคัญในงาน จึงได้นั่งอยู่ข้างอู๋เจ๋อชิง อีกด้านหนึ่งของเธอคือศาสตราจารย์เจิงผู้มีวัยวุฒิสูงที่สุด

จางเย่ยกจอกคารวะ "รองอธิการฯ อู๋ ผมขอใช้ชาคารวะแทนเหล้านะครับ"

พวกเขาล้วนเป็นอาจารย์ของเป่ยต้า เวลาทำงานไม่ได้รับอนุญาตให้ดื่มสุรา ได้แต่ชากับเครื่องดื่มชนิดอื่นๆ

อู๋เจ๋อชิงคลี่ยิ้ม "วันนี้คุณเป็นเจ้าภาพ ฉันจะไม่ชิงตำแหน่งกับคุณหรอกนะคะ"

"คุณเป็นผู้มีพระคุณของผม ถ้าเกิดว่าคุณไม่เชิญผมมาสอนที่เป่ยต้า ผมเองตอนนี้ก็คงยังหางานไมไ่ด้ ขอบคุณมากจริงๆ ครับ" จางเย่ยังคงอ่อนน้อมถ่อมตน

อู๋เจ๋อชิงชนแก้วกับเขา กล่าวว่า "ด้วยความสามารถของคุณ ไปที่ไหนคุณก็ไม่ต้องเป็นกังวล ถ้าคุณไม่มา ภาควิชาภาษาจีนเราจะได้รับอันดับหนึ่งในการจัดอันดับระดับประเทศครั้งนี้ไหมก็บอกยาก ตอนนี้บทพูดของคุณได้ลงในหนังสือพิมพ์ประชาชนรายวัน เป็นฉันที่ต้องขอบคุณที่คุณมาเข้าร่วมกับเรามากกว่าค่ะ" เธอจิบชาคำหนึ่ง ก่อนมองทางเขาอย่างอ่อนโยน "เอาอย่างนี้ดีไหมคะจางน้อย? คุณอยากมาเป็นอาจารย์ที่เป่ยต้าเราเต็มตัวหรือเปล่า? เทอมหน้าก็มาทุ่มเทให้กับทางเรา พักงานในวงการบันเทิงไปก่อน"

ไม่อยู่ในวงการบันเทิง?

ให้มาสอนหนังสือที่เป่ยต้าเต็มตัว?

จางเย่อุทาน "เรื่องนี้..."

ศาสตราจารย์เจิงกลั้วหัวเราะกล่าว "นั่นสิ เธอเหมาะกับวงการศึกษามากเลยนะ ถึงไม่เคยได้เรียนเรื่องการศึกษามาก่อน แต่ผลงานของเธอในช่วงหลายวันนี้ก็เป็นที่รับรู้ของทุกคน!"

ซูน่ายิ้มแหย่เขา "วงการบันเทิงน่ะวุ่นวาย อยู่ในมหาวิทยาลัยยังจะดีกว่า เมื่อวานไม่ใช่คุณโพสต์ในเวยป๋อว่า ‘ทั้งชีวิตและกำลังทั้งสิ้นของข้า ต่างก็อุทิศแด่หน้าที่อันทรงเกียรติที่สุดในโลกมนุษย์---นั่นคือการปลดแอกการศึกษา!’ หรอกหรือ คุณพูดได้ดีมากเลยนะ!"

อาจารย์คนอื่นๆ ก็พยักหน้าน้อยๆ ถ้อยคำของจางเย่นั้นแทงใจพวกเขาในฐานะนักการศึกษาอย่างจัง!

เอ๋?

ฉันพูดด้วยเหรอ?

นี่ฉันพูดจริงเหรอ?

จางเย่กระแอม "เรื่องนี้ผมว่าผมจัดการได้ทั้งสองฝั่ง ผมสามารถก้าวหน้าในวงการบันเทิงโดยไม่กระทบเรื่องการสอนได้ครับ"

เขารีบเปลี่ยนเรื่อง "มาๆๆ แก้วนี้ผมดื่มให้ทุกคน ขอบคุณทุกคนที่ช่วยดูแลผมมาตลอด!"

"มา!"

"หมดแก้ว"

"มา"

"หมดจอก"

ถึงแม้เทอมนี้จะจบเทอมแล้ว เรื่องราวก็จัดการเสร็จเรียบร้อย จางเย่ก็ยังอยากจะกลับไปทำงานพิธีกรอีก เขาไม่สามารถทุ่มเทให้วงการศึกษาได้ ในเมื่อความรักชอบไม่ได้อยู่ที่นี่ เป็นเพราะเป้าหมายของเขานั้นสูงกว่าที่ใครๆ จะคาดคิด อีกทั้งการที่เขาทำงานในเป่ยต้าช่วงหลายวันนี้ก็ราบรื่นเกินไป ได้รับความนิยมและได้ปรากฏตัวออกหน้าหลายครั้ง สำหรับจางเย่นับว่ามากเกินพอ ก้าวต่อไป ถึงเวลาที่จางเย่จะเปลี่ยนที่ยืนแล้ว!

*-*-*-*-*-*-*-*-*-*-*-*-*-*-*-*-*-*-*-*

>>> แจ้งกิจกรรมเฮฮารับสงกรานต์ <<<
#347 ใกล้เทศกาลแล้ว มีกิจกรรมมาบอกขอรับ
เหล่ารีดผู้น่ารัก พวกเราก็อ่านจางน้อยกันมานานเนอะ เพราะงั้นมา..
เล่นกิจกรรมกันเถอะ!!
>> ให้เวลาถึงโพสต์วันที่ 12
ไลค์โพสต์นี้ไปให้ถึงต่างโลก! ที่กลุ่มในเฟส ‘รังโจรรองเท้าแดง’
ยอดไลค์> 500 เพิ่มตอนพิเศษให้วันที่ 13
ยอดไลค์> 800 เพิ่มตอนพิเศษให้วันที่ 14
ยอดไลค์> 1000 เอาไปทั้งสามวัน!
เอาไปอ่านวันหยุดกันให้จุใจเลยจ้าาาท้าแดด555+
ปล. ราคาจะ fix 300 เหรียญทุกตอนพิเศษนะจ้า
ปล.2 พิเศษกี่ตอนขออุบไว้ก่อน แต่ว่า อ่านกันจุใจแน่นอนจ้า ขอยอดทะลุเยอะๆ เลยนะ!!!!
\(^O^)/ ใบ้อีกนิสนุงว่า ขอยอดทะลุๆๆๆๆๆๆๆๆๆๆๆๆ ทางช้างเผือก กาแลคซี่ จักรวาลอันไกลโพ้นนนนนน
**อยากแจกจริงจัง จัดไปอีก 1 กิจกรรมต่อเนื่องเฮลั่นสงกรานต์ >> ใครแคปจำนวนคนเข้ากลุ่มหลัก 5999 ทัน แถม 16 อีกวัน << **
**ไปรุมกระทืบไลค์ของตอนที่ 347 กันนะขอรับ**


[Go To Next Chapter]( ./50.md)