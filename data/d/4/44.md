##บทที่ 344 : ‘ผู้เยาว์ของชาติ’ ที่สะท้านสี่ทะเล!
ทั้งหอประชุมพลันวุ่นวาย!

การกระทำที่ไม่คาดคิดของจางเย่ทำให้ทุกคนตกตะลึง!

ศาสตราจารย์เฒ่าของภาควิชาคณิตศาสตร์ท่านหนึ่งตวาดลั่น "จางน้อย! ลงมา!"

เหยียนเจี้ยนเทากล่าวว่า "ไร้สาระ ตั้งใจก่อความวุ่นวายสิท่า!"

อาจารย์วัยหกสิบกว่าอีกท่านกล่าว "คนหนุ่มสาวสมัยนี้นี่นะ ช่างไม่มีมารยาทเสียจริง! พูดปิดงานแบบนี้ได้ยังไง!"

อู๋เจ๋อชิงกลับตัดบทพวกเขา กล่าวอย่างนุ่มนวล "ฟังอาจารย์จางน้อยให้จบก่อนดีไหมคะ เพิ่งจะเป็นช่วงเริ่มต้นเอง ความสำคัญของการกล่าวปิดงานก็คือตอนสรุป แบบนี้ก็ไม่ได้ไม่เหมาะสมอะไรขนาดนั้นนี่คะ"

จากนั้น จางเย่กล่าวต่ออีก "ผมเห็นว่าทุกคนแสดงความตื่นตระหนกและไม่สบายใจออกมา ทุกคนคงคิดว่าสิ่งที่ศาสตราจารย์เหยียนกล่าวนั้น เป็นสิ่งที่พวกคุณเห็นว่าคือสามัญสำนึกทั่วไป แต่นั่นก็เป็นเพียงมุมมองหนึ่งเท่านั้น ทำไมผมถึงได้บอกว่าไม่เห็นด้วยน่ะเหรอครับ? ก็เพราะว่าในใจผม มีผู้เยาว์ของชาติอยู่!"

ผู้เยาว์ของชาติ?

ผู้เยาว์ของชาติอะไรวะ?

ไม่มีใครฟังเข้าใจ!

จางเย่เองก็ร้ายไม่เบา การกล่าวปิดงานครั้งนี้ หรือกล่าวได้ว่าการปาฐกถาครั้งนี้ เขาหยิบยกบท ‘ผู้เยาว์ของชาติ’ ของเหลียงฉี่เชาผู้มีชื่อเสียงโด่งดังในโลกของเขามาทั้งดุ้น! งานเขียนชิ้นนี้แม้ว่าจะมีอายุหลายปี นับว่าเก่าแก่มากแล้ว แต่เนื้อหาภายในกลับไม่เคยตกยุค จนถึงยุคนี้ ถึงวันนี้ กระทั่งตอนนี้ ในโลกใบนี้นั้น ‘ผู้เยาว์ของชาติ’ ยังคงเปล่งประกายได้อย่างเจิดจ้า!

เพียงแต่บทความนี้ถือว่า ‘อันตราย’ อยู่บ้าง

แต่แล้วอย่างไร? จางเย่แค่นหัวเราะ รุดหน้าไปไม่หันหลังกลับ!
“ประเทศชาติหนึ่ง จะนับว่าชราหรือเยาว์วัยอย่างไร?
ให้พวกเราพูดกันถึงคำว่าชราแลเยาว์วัยกันก่อน
ผู้ชรานึกถึงแต่อดีต
ผู้เยาว์นึกฝันอนาคต
เมื่อนึกถึงอดีต ใจนึกอาลัย
เมื่อนึกถึงอนาคต ใจจึงมาดมุ่งหวัง
เมื่อนึกอาลัยเอย จึงถือธรรมเนียม
เมื่อนึกมุ่งหวังเอย จึงมุ่งรุดหน้า
เมื่อถือธรรมเนียมเอย ถือว่าชราตลอดกาล
เมื่อมุ่งรุดหน้าเอย นับว่ามีความสดใหม่
เมื่อนึกถึงแต่อดีตเอย เรื่องราวอันใดล้วนปฏิเสธ ยึดแต่ความเคยชิน
เมื่อนึกถึงอนาคตเอย เรื่องราวอันใดล้วนไม่เคยลิ้มลอง กล้าฉีกขนบประเพณี.”

พอพูดท่อนนี้จบ หลายคนยิ่งตะลึงงัน!

ความท่อนนี้ไม่ได้ยากจะเข้าใจ ทว่าคำที่ใช้ไม่ใช่ถ้อยคำที่กล่าวกันในชีวิตประจำวัน!

ซูน่างุนงง หลายคนตรงนั้นไม่มีใครทันได้คิด ไม่ใช่เรื่องของความหมายที่แฝงไว้ในถ้อยคำ ทว่าไม่เชื่อว่านี่คือสิ่งที่จางเย่นึกได้ตรงหน้าเวที ณ ตอนนั้น!

ไม่มีบท?

นี่แม่*เรียกว่าไม่มีบทอย่างนั้นเรอะ!?

เป็นไปได้ยังไง! เรื่องแบบนี้พูดไปคิดไปก็ได้เหรอ?

จากนั้นพอนึกใคร่ครวญ พลันมีคนโกรธเคือง!

‘ผู้เฒ่า’ อย่างเหยียนเจี้ยนเทา เขากับเหล่าศาสตราจารย์เฒ่ารอบข้างต่างเดือดดาล!

ใครแม่*ยึดติดธรรมเนียมวะ? ใครแม่*เอาแต่นึกถึงอดีต? ใครแม่*เอาแต่ปฏิเสธของมันวะ? ไอ้ลูกหลานบัดซบจางเย่! ให้พูดปิดงานก็เอามาด่าคนเรอะ!?

จางเย่กล่าวต่ออย่างลื่นไหล
“ผู้เฒ่ามักกังวล ผู้เยาว์ล้วนรื่นเริง
ใจกังวลเอย ย่อมสิ้นแรงใจ
ใจเริงรื่นเอย เปี่ยมความหวัง
แม้สิ้นแรงใจเอย นึกขลาดเขลา
แม้เปี่ยมความหวังเอย นึกโอ่อ่าผ่าเผย
แม้ขลาดเขลาเอย ไม่กระตือรือร้น
แม้โอ่อ่าผ่าเผยเอย กล้าเสี่ยงกล้าทำ
แม้ไม่กระตือรือร้นเอย โลกย่อมล่มสลาย
แม้กล้าคิดกล้ากระทำเอย โลกย่อมมีสีสัน
ผู้เฒ่านึกเหนื่อยหน่าย ผู้เยาว์นิยมยินดี
นึกเหนื่อยหน่ายเอย ไม่ว่าสิ่งใดล้วนไม่อาจเป็นไป
นึกนิยมยินดีเอย สิ่งใดล้วนอาจสำเร็จได้
ผู้เฒ่าดุจสนธยา ผู้เยาว์เช่นอรุโณทัย
ผู้เฒ่าเช่นวัวผ่ายผอม ผู้เยาว์คือพยัคฆ์ฉกรรจ์
ผู้เฒ่าเช่นนักบวช ผู้เยาว์ดังจอมยุทธ์
ผู้เฒ่าเป็นประมวลคำ ผู้เยาว์ดังบทละคร
ผู้เฒ่าเช่นฝิ่นมอมเมา ผู้เยาว์คือยอดสุรา
ผู้เฒ่าคือดาวตกอับประกาย ผู้เยาว์คล้ายเกาะปะการังกลางสมุทร
ผู้เฒ่าเช่นหลิวสิ้นสารท ผู้เยาว์คือหญ้าแรกวสันต์
ผู้เฒ่าเช่นทะเลสาบยิ่งแห้งเหือดหาย ผู้เยาว์คล้ายฉางเจียงต้นธารไม่สิ้น
เมื่อเปรียบผู้เฒ่ากับผู้เยาว์ฉะนี้ ตัวตนแปลกแยกนิสัยแตกต่าง
จากนั้นจางเย่จึงสรุป "คนต่อคนไม่เหมือนกัน ชาติต่อชาติย่อมเป็นเช่นกัน!"

ผู้เฒ่านั้นสิ้นแรงใจ?

ผู้เฒ่านั้นขลาดเขลา?

ผู้เฒ่าไม่กล้ารับความเสี่ยง?

ผู้เฒ่าเป็นดั่งวัวผ่ายผอม? ดังฝิ่นมอมเมา? คือดาวตกอับประกาย?

บรรดาศาสตราจารย์ผู้เฒ่าของเป่ยต้าที่ตรงนั้น ต่างทนฟังกันไม่ได้! โกรธจนตาพองหนวดกระดิก ไม่ว่าใครก็ไม่อยากได้ยินหรอก!

เหยียนเจี้ยนเทาระเบิดหนัก! ขณะที่เหล่าเพื่อนร่วมงานสูงอายุยังพอว่า รู้ว่าจางเย่ไม่ได้มุ่งเป้ามาที่พวกเขา แต่มองออกว่าข้อความเหล่านั้นด่าเหยียนเจี้ยนเทาอยู่!

ซูน่าตื่นตระหนก "อาจารย์จางบ้าไปแล้ว! ด่าแบบนั้นได้ยังไง!?"

ศาสตราจารย์เจิงกลับตบตักอย่างตื่นเต้น "เขาไม่ได้บ้า! ไม่ได้ด่าใครด้วย!"

"แต่ แต่ว่าคำพูดที่ใช้มันน่าเกลียดมากเลยนะคะ" ซูน่าไม่เข้าใจ

ศาสตราจารย์เจิงหัวเราะฮ่าๆ "ถ้าเกิดว่าพวกเราเหล่า ‘ผู้เฒ่า’ ในสายตาเด็กๆ มันทนรับคำ ‘วิจารณ์’ แบบนี้ไม่ได้ล่ะก็ อย่างนั้นพวกเราก็เป็นอย่างที่จางน้อยพูดเอาไว้แล้ว! จางน้อยที่ยอดเยี่ยม ไอ้หนูนี่ทำให้คนได้เปิดหูเปิดตาทุกครั้งจริงๆ!"

เหล่าผู้เยาว์ที่ได้ฟังพลันรู้สึกเลือดร้อนระอุ!

จางเย่ไม่สนใจสายตาขุ่นเคืองของเหล่าศาสตราจารย์เฒ่าเลยแม้แต่น้อย
“ที่ประเทศชาติชราในวันนี้ เป็นเพราะคนในชาตินั้นชรา 
ภาระในอนาคตของชาติตกแก่ผู้เยาว์ เป็นผู้เยาว์ต้องแบกรับ 
เมื่อผู้ชรามีความเห็น วันเวลาบนโลกเหลือไม่มาก แต่ผู้เยาว์นั้นเพิ่งมาใหม่ ผูกกับโลกไปยาวไกล 
เช่นดังห้องเช่า เมื่อจะย้ายออกวันพรุ่ง แต่เราวันนี้กำลังจะย้ายเข้ามา 
เช่นนั้นหน้าต่างไม่เช็ดถู ระเบียงทางเดินไม่ปัดกวาด เหล่านี้ล้วนเป็นเรื่องสามัญ มีอันใดต้องว่ากล่าว! 
ส่วนผู้เยาว์คนหนุ่มสาว อนาคตกว้างไกล อดีตยากหันหลัง 
แม้นชาติเป็นดังวัวดั่งม้า ดังทาสดังไพร่ ทนรับทัณฑ์พลองแส้สาหัส ล้วนเป็นผู้เยาว์แบกรับ หากแม้นชาติพัฒนา ชี้นิ้วสั่งการทั่วหล้า เกียรติยศภาคภูมิ เป็นเราผู้เยาว์ยินดี 
เช่นคนลมบางใกล้สิ้นกลายเป็นผี แม้นอยู่เบื้องหน้า ยังไม่ไยดี กล่าวเพียงยังคงอยู่ 
หากผู้เยาว์ในชาติมีกำลัง ชาตินั้นเป็นชาติแห่งอนาคต มีความเป็นไปได้ไม่สิ้นสุด 
หากผู้เยาว์ในชาติกร่อนชรา ชาตินั้นเป็นชาติอดีตกาล ความสิ้นสูญมาในพลัน!”

พูดมาถึงตอนนี้ คนที่มองจางเย่บนเวทีด้วยความตื่นตะลึงยิ่งเพิ่มมากขึ้น!

อู๋เจ๋อชิงคลี่ยิ้มน้อยๆ

รองอธิการบดีผู้เฒ่าพ่นลมหายใจดังพรืด!

ส่วนรองอธิการบดีอีกท่านตะลึงไปแล้วเรียบร้อย ถึงกับพูดอะไรไม่ออก! เขาลอบมองอู๋เจ๋อชิงอย่างใคร่ครวญ คนแซ่อู๋นี่ไปหาตัวหมอนี่มาจากไหนกัน!

เหล่าผู้เฒ่าในงานต่างค่อยๆ ได้สติ คำปาฐกถาของจางเย่นี้ไม่ได้มุ่งเป้ามาด่าพวกเขา แม้ว่าถ้อยคำส่วนใหญ่จะดูไม่เคารพ แต่ที่จริงไม่ได้มีความหมายเช่นนี้ จางเย่กำลังชี้แนะแนวทางแก่การศึกษาของเหล่า ‘ผู้เยาว์’ต่างหาก!

เหยียนเจี้ยนเทายังยอมรับไม่ได้ กัดฟันกรอดๆ!

เฉาเหมิงเหมิงเบิกตากว้างจนกลมโตมองไปรอบๆ "พี่หนูพูดอะไรอ่ะ ทำไมถึงฟังไม่รู้เรื่องสักคำ?"

อาจารย์เหลิ่งกำหมัดแน่นด้วยความตื่นเต้นสุดๆ "พี่เธอ...ตอนนี้กำลังปาฐกถาเรื่องที่สำคัญที่สุดของการศึกษาในยุคปัจจุบัน! นักเรียนทุกคน! พวกเธอฟังให้ดี! จำไว้ทุกคำอย่าให้ตกหล่น! ไม่อย่างนั้นจะต้องเสียใจไปตลอดชีวิต! ฟังไม่เข้าใจก็ไม่เป็นไร ต่อไปพวกเธอจะค่อยๆ ตระหนักได้เอง! พวกเธอรู้ไว้แค่ว่า อาจารย์จางเย่คนนี้ เหนือล้ำกว่าผู้คนนับพันหมื่น!"

เฉาเหมิงเหมิงกล่าวอย่างยินดี "จริงเหรอคะ?"

ด้านข้างเฉาเหมิงเหมิงเป็นตัวแทนจากห้องเอกจีน เขาฟังเข้าใจทั้งหมด "เหมิงเหมิง พี่เธอสุดยอดมาก ต่อไปนี้เขาคือไอดอลของฉัน!"

อาจารย์อีกท่านของโรงเรียนมัธยมซ่างไห่มีสีหน้าเหลือเชื่อสุดๆ "นี่แหละคือปาฐกถาอันยิ่งใหญ่!" เขาหันไปพูดกับนักเรียนของตนเอง "ทุกคนฟังให้ดี! อาจารย์จางเย่ยอมเสี่ยงอันตราย ถึงขั้นเอาตนเองเป็นเดิมพัน วางเชือดเซ่นบูชา ... ก็เพื่อสอนสั่งทุกคน! ทุกคน ... ไม่ว่าอย่างไรอย่าทำให้อาจารย์จางเย่ต้องผิดหวัง!" พูดถึงตรงนี้ อาจารย์ท่านนี้ก็อดมือไม้สั่นเทิ้มบ้างไม่ได้ เขาไม่คิดว่าจางเย่จะทำให้กับเด็กๆ ขนาดนี้ ถ้าลองเป็นเขาเอง เชื่อได้เลยว่าไม่สามารถ ไม่สามารถเสี่ยงชีวิตสอนสั่งเด็กเหล่านี้ได้ ทั้งยังไม่มีความสามารถเช่นนี้ด้วย!

นักเรียนหลายคนต่างพยักหน้าอย่างมุ่งมั่น "อาจารย์ พวกเรารู้แล้ว!" เห็นท่าทีของอาจารย์ พวกเขารับรู้ทันทีว่าเรื่องนี้สำคัญสุดๆ

เหยามี่เองก็ตะลึงอยู่กับที่!

รุ่นพี่ซ่งสูดหายใจลึกอย่างหนาวเหน็บ "อาจารย์จาง..."

รุ่นพี่โจวยืนขึ้นอย่างตื่นเต้น "ไม่ต้องพูด! ไม่ต้องพูดอะไรทั้งนั้น! รอฟังคำพูดต่อไปของอาจารย์จางเถอะ!"

จางเย่มองนักเรียนที่นั่งอยู่ ปล่อยให้พวกเขาซึมซับไป ใบหน้าหลายคนนั้นดูออกว่าพวกเขาฟังเข้าใจ คนที่มาเข้าร่วมงานนี้ได้ไม่ใช่นักเรียนธรรมดา ต่างก็เป็นหัวกะทิและผู้นำของนักเรียนในโรงเรียน อีกทั้งเรื่องศัพท์ที่ยากแค่นี้ ไม่ใช่เครื่องกีดขวางสำหรับพวกเขาเลย

น่ายินดีจริงๆ

เท่านี้จางเย่ก็รู้สึกพอใจแล้ว

ในเมื่อพวกคุณฟังกันเข้าใจ ในเมื่อพวกคุณฟังกันอย่างตั้งใจ อย่างนั้นฉันยังจะมีอะไรไม่กล้าพูดอีก ให้ล่วงเกินคนแล้วยังไง? ขอแค่พวกคุณฟังกันเข้าใจ ขอแค่พวกคุณได้อะไรไปจากคำพูดเหล่านี้ อย่างนั้นฉันจางเย่คนนี้ ต่อให้ต้องล่วงเกินคนสิบร้อยพันหมื่นก็ไม่กระพริบตา!

ให้ทั่วทั้งโลกประณามข้า ข้าก็ไม่นึกเสียใจ!

"ความรับผิดชอบของวันนี้ ไม่ได้อยู่ที่ใคร แต่ล้วนอยู่ที่เราผู้เยาว์ทั้งหลาย" จางเย่สูดลมหายใจ ยกไมโครโฟนขึ้นกล่าวประโยคที่มีชื่อที่สุดใน ‘ผู้เยาว์ของชาติ’
“ผู้เยาว์ชาญฉลาดชาติชาญฉลาด ผู้เยาว์รุ่งเรืองชาติรุ่งเรือง 
ผู้เยาว์เข้มแข็งชาติเข้มแข็ง ผู้เยาว์ยืนหยัดชาติยืนหยัด 
ผู้เยาว์อิสระชาติเสรี 
ผู้เยาว์ก้าวหน้าชาติก้าวหน้า 
ผู้เยาว์เหนือล้ำตะวันตกชาติเหนือล้ำตะวันตก 
ผู้เยาว์เหนือล้ำโลกหล้าชาติผงาดเหนือโลกหล้า!”

ผู้เยาว์เข้มแข็งชาติเข้มแข็ง?

ผู้เยาว์ชาญฉลาดชาติชาญฉลาด?

พูดมาถึงตรงนี้ เหล่านักเรียน นักศึกษา และคณาจารย์พลันยิ่งลุกขึ้นจากเก้าอี้มากขึ้นเรื่อยๆ!

จางเย่กวาดตามองพวกเขา
“ตะวันแดงเบิกฟ้า สาดส่องทั่วหล้า
ธารน้ำไหลลึก ข้ามบึงเชี่ยวไหล
มังกรซุ่มในบ่อ กางเล็บทะยานฟ้า 
พยัคฆ์หนุ่มในทุ่งหญ้า คำรณสรรพสัตว์ยำเกรง 
พญาวิหคทดลองปีก บังเกิดพายุกวาดม้วน 
บุปผายามแรกแย้ม งดงามตระการตา 
กานเจี้ยงแรกเปิดคม ประกายส่องเจิดจ้า 
ไหล่แบกฟ้าคราม เท้าเหยียบดินเหลือง 
ประวัติศาสตร์พันปี แปดทิศกว้างขวาง 
อนาคตดุจท้องทะเล เทิดไกลไพศาล!"

ถึงตรงนี้ จางเย่พลันกล่าวเสียงดังขึ้น เขาชี้นิ้วขึ้นไปบนฟ้าอย่างองอาจ "ผู้เยาว์อันงดงามแห่งชนชาติข้า ยืนยงยิ่งฟ้า!" แล้วชี้นิ้วลงพื้นดิน "ชนชาติอันเข้มแข็งและเยาว์วัยแห่งข้า แผ่นดินไร้พรมแดน!"

ณ ขณะนั้น เหล่านักเรียนนักศึกษาที่เข้าร่วมงานเลี้ยงในค่ำคืนนี้ ต่างอดลุกขึ้นยืนทันทีไม่ได้!





========================
少年中国说; 梁启超
(ผู้เยาว์ของชาติ โดยเหลียงฉี่เชา; ตีพิมพ์ในหนังสือพิมพ์ ชิงอีเป้า 2 กุมภาพันธ์ ค.ศ. 1900)
“一个国家是老是少？
“ประเทศชาติหนึ่ง จะนับว่าชราหรือเยาว์วัยอย่างไร?
让我们先来说一说老与少，
ให้พวกเราพูดกันถึงคำว่าชราแลเยาว์วัยกันก่อน
老年人常思既往，少年人常思将来。
ผู้ชรานึกถึงแต่อดีต ผู้เยาว์นึกฝันอนาคต
惟思既往也，故生留恋心；
惟思将来也，故生希望心。
เมื่อนึกถึงอดีต ใจนึกอาลัย
เมื่อนึกถึงอนาคต ใจจึงมาดมุ่งหวัง
惟留恋也，故保守；
เมื่อนึกอาลัยเอย จึงถือธรรมเนียม
惟希望也，故进取。
เมื่อนึกมุ่งหวังเอย จึงมุ่งรุดหน้า
惟保守也，故永旧；
惟进取也，故日新。
เมื่อถือธรรมเนียมเอย ถือว่าชราตลอดกาล
เมื่อมุ่งรุดหน้าเอย นับว่ามีความสดใหม่
惟思既往也，事事皆其所已经者，故惟知照例；
惟思将来也，事事皆其所未经者，故常敢破格。”
เมื่อนึกถึงแต่อดีตเอย เรื่องราวอันใดล้วนปฏิเสธ ยึดแต่ความเคยชิน
เมื่อนึกถึงอนาคตเอย เรื่องราวอันใดล้วนไม่เคยลิ้มลอง กล้าฉีกขนบประเพณี.
“老年人 常多 忧虑，少年人 常好 行乐。
ผู้เฒ่ามักกังวล ผู้เยาว์ล้วนรื่นเริง
惟多忧也，故 灰心；
ใจกังวลเอย ย่อมสิ้นแรงใจ
惟行乐也，故 盛气。
ใจเริงรื่นเอย เปี่ยมความหวัง
惟 灰心也，故 怯懦；
惟 盛气也，故 豪壮。
แม้สิ้นแรงใจเอย นึกขลาดเขลา
แม้เปี่ยมความหวังเอย นึกโอ่อ่าผ่าเผย
惟 怯懦也，故 苟且；
惟豪壮也，故 冒险。
แม้ขลาดเขลาเอย ไม่กระตือรือร้น
แม้โอ่อ่าผ่าเผยเอย กล้าเสี่ยงกล้าทำ
惟苟且也，故能 灭世界；
惟冒险也，故能 造世界。
แม้ไม่กระตือรือร้นเอย โลกย่อมล่มสลาย
แม้กล้าคิดกล้ากระทำเอย โลกย่อมมีสีสัน
老年人常 厌事，少年人常 喜事。 
ผู้เฒ่านึกเหนื่อยหน่าย ผู้เยาว์นิยมยินดี
惟厌事也，故常觉一切事无可为者；
นึกเหนื่อยหน่ายเอย ไม่ว่าสิ่งใดล้วนไม่อาจเป็นไป
惟好事也，故常觉一切事无不可为者。
นึกนิยมยินดีเอย สิ่งใดล้วนอาจสำเร็จได้
老年人如夕照，少年人如朝阳。
ผู้เฒ่าดุจสนธยา ผู้เยาว์เช่นอรุโณทัย
老年人如瘠牛，少年人如乳虎。
ผู้เฒ่าเช่นวัวผ่ายผอม ผู้เยาว์คือพยัคฆ์ฉกรรจ์
老年人如僧，少年人如侠。
ผู้เฒ่าเช่นนักบวช ผู้เยาว์ดังจอมยุทธ์
老年人如字典，少年人如戏文。
ผู้เฒ่าเป็นประมวลคำ ผู้เยาว์ดังบทละคร
老年人如鸦片烟，少年人如泼兰地酒。
ผู้เฒ่าเช่นฝิ่นมอมเมา ผู้เยาว์คือยอดสุรา
老年人如别行星之陨石，少年人如大洋海之珊瑚岛。
ผู้เฒ่าคือดาวตกอับประกาย ผู้เยาว์คล้ายเกาะปะการังกลางสมุทร
老年人如秋后之柳，少年人如春前之草。
ผู้เฒ่าเช่นหลิวสิ้นสารท ผู้เยาว์คือหญ้าแรกวสันต์
老年人如死海之潴为泽，少年人如 长江之初发源。
ผู้เฒ่าเช่นทะเลสาบยิ่งแห้งเหือดหาย ผู้เยาว์คล้ายฉางเจียงต้นธารไม่สิ้น
此老年人与少年人性格不同之大略也。
เมื่อเปรียบผู้เฒ่ากับผู้เยาว์ฉะนี้ ตัวตนแปลกแยกนิสัยแตกต่าง
人固 有之，国亦宜然！”
คนต่อคนไม่เหมือนกัน ชาติต่อชาติย่อมเป็นเช่นกัน!
造成今日之老大中国者，则中国老朽之冤业也。
制出将来之少年中国者，则中国少年之责任也。
彼老朽者何足道，彼与此世界作别之日不远矣，而我少年乃新来而与世界为缘。
如僦屋者然，彼明日将迁居他方，而我今日始入此室处。
将迁居者，不爱护其窗栊，不洁治其庭庑，
俗人恒情，亦何足怪！
若我少年者，前程浩浩，后顾茫茫。
中国而为牛为马为奴为隶，则烹脔鞭棰之惨酷，惟我少年当之。
中国如称霸宇内，主盟地球，则指挥顾盼之尊荣，
惟我少年享之。于彼气息奄奄与鬼为邻者何与焉？
彼而漠然置之，犹可言也。
我而漠然置之，不可言也。
使举国之少年而果为少年也，
则吾中国为未来之国，其进步未可量也。
使举国之少年而亦为老大也，则吾中国为过去之国，其澌亡可翘足而待也！”
ที่ประเทศชาติชราในวันนี้ เป็นเพราะคนในชาตินั้นชรา 
ภาระในอนาคตของชาติตกแก่ผู้เยาว์ เป็นผู้เยาว์ต้องแบกรับ 
เมื่อผู้ชรามีความเห็น วันเวลาบนโลกเหลือไม่มาก แต่ผู้เยาว์นั้นเพิ่งมาใหม่ ผูกกับโลกไปยาวไกล 
เช่นดังห้องเช่า เมื่อจะย้ายออกวันพรุ่ง แต่เราวันนี้กำลังจะย้ายเข้ามา 
เช่นนั้นหน้าต่างไม่เช็ดถู ระเบียงทางเดินไม่ปัดกวาด เหล่านี้ล้วนเป็นเรื่องสามัญ มีอันใดต้องว่ากล่าว! 
ส่วนผู้เยาว์คนหนุ่มสาว อนาคตกว้างไกล อดีตยากหันหลัง 
แม้นชาติเป็นดังวัวดั่งม้า ดังทาสดังไพร่ ทนรับทัณฑ์พลองแส้สาหัส ล้วนเป็นผู้เยาว์แบกรับ หากแม้นชาติพัฒนา ชี้นิ้วสั่งการทั่วหล้า เกียรติยศภาคภูมิ เป็นเราผู้เยาว์ยินดี 
เช่นคนลมบางใกล้สิ้นกลายเป็นผี แม้นอยู่เบื้องหน้า ยังไม่ไยดี กล่าวเพียงยังคงอยู่ 
หากผู้เยาว์ในชาติมีกำลัง ชาตินั้นเป็นชาติแห่งอนาคต มีความเป็นไปได้ไม่สิ้นสุด 
หากผู้เยาว์ในชาติกร่อนชรา ชาตินั้นเป็นชาติอดีตกาล ความสิ้นสูญมาในพลัน!
“故今日之责任，不在 他人，而全在 我少年。
少年智则国智，少年富则国富；
少年强则国强，少年独立则国独立；
少年自由，则国自由；
少年进步，则国进步；
少年胜于欧洲，则国胜于欧洲；
少年雄于地球，则国雄于地球！”
"ความรับผิดชอบของวันนี้ ไม่ได้อยู่ที่ใคร แต่ล้วนอยู่ที่เราผู้เยาว์ทั้งหลาย" 
ผู้เยาว์ชาญฉลาดชาติชาญฉลาด ผู้เยาว์รุ่งเรืองชาติรุ่งเรือง 
ผู้เยาว์เข้มแข็งชาติเข้มแข็ง ผู้เยาว์ยืนหยัดชาติยืนหยัด 
ผู้เยาว์อิสระชาติเสรี 
ผู้เยาว์ก้าวหน้าชาติก้าวหน้า 
ผู้เยาว์เหนือล้ำตะวันตกชาติเหนือล้ำตะวันตก 
ผู้เยาว์เหนือล้ำโลกหล้าชาติผงาดเหนือโลกหล้า!"
红日初 升，其道 大光。
河出 伏流，一泻 汪洋。
潜龙腾渊，鳞爪飞扬。
乳虎啸谷，百兽震惶。
鹰隼试翼，风尘翕张。
奇花初胎，矞矞皇皇。
干将发硎，有作其芒。
天戴其苍，地履其黄。
纵有千古，横有八荒。
前途似海，来日方长！
ตะวันแดงเบิกฟ้า สาดส่องทั่วหล้า
ธารน้ำไหลลึก ข้ามบึงเชี่ยวไหล
มังกรซุ่มในบ่อ กางเล็บทะยานฟ้า 
พยัคฆ์หนุ่มในทุ่งหญ้า คำรณสรรพสัตว์ยำเกรง 
พญาวิหคทดลองปีก บังเกิดพายุกวาดม้วน 
บุปผายามแรกแย้ม งดงามตระการตา 
กานเจี้ยง[1] แรกเปิดคม ประกายส่องเจิดจ้า 
ไหล่แบกฟ้าคราม เท้าเหยียบดินเหลือง 
ประวัติศาสตร์พันปี แปดทิศกว้างขวาง 
อนาคตดุจท้องทะเล เทิดไกลไพศาล!"
美哉我少年中国，与天不老！
壮哉我中国少年，与国无疆！
ผู้เยาว์อันงดงามแห่งชนชาติข้า ยืนยงยิ่งฟ้า!
ชนชาติอันเข้มแข็งและเยาว์วัยแห่งข้า แผ่นดินไร้พรมแดน!"
*********************************
**** อธิบาย 
1. ประมวลคำ (พจนานุกรม) คือผู้เฒ่าทำอะไรต้องอ้างอิงตลอดเวลา ส่วนผู้เยาว์เป็นบทละคร เปี่ยมความเคลื่อนไหว มีความคิดสร้างสรรค์
2. ฝิ่นมอมเมา แม้มีกำลัง สูบไปก็เปลี้ย ยอดสุรา แม้สิ้นกำลัง ดื่มก็เกิดคึกคักเข้มแข็ง (ไม่ดีทั้งคู่นะจ้ะ)
3. ดาวตกอับประกาย มีแสงวูบเดียวก็ดับไป เกาะปะการัง วันเวลาผ่านไปยิ่งเติบโต
4. หลิวสิ้นสารท คือ สิ้นฤดูใบไม้ร่วงเข้าฤดูหนาว ต้นต้องลมหนาวแน่นิ่ง หญ้าต้นวสันต์ คือแรกเข้าฤดูใบไม้ผลิ ต้นหญ้าแทงยอดใหม่จากดิน
5. ทะเลสาบยิ่งแห้งเหือดหาย ทะเลสาบในที่นี้คือเดดซี ซึ่งไม่มีต้นธาร ส่วนฉางเจียงไม่สิ้นต้นธาร ธารน้ำของฉางเจียง (แยงซีเกียง) นั้นมาจากแนวที่ราบสูงธิเบต และค่อยๆรวมกับแนวธารเล็กๆอื่นๆ กลายเป็นมหานทีอันยิ่งใหญ่
6. กานเจี้ยง มาจาก กานเจี้ยง-ม่อเสีย เป็นหนึ่งในสิบยอดกระบี่โบราณของจีน ตัวกานเจี้ยงนั้นเป็นนักหลอมสร้างกระบี่เลื่องชื่อ ภายใต้คำสั่งเจ้าแคว้นอู๋ กานเจี้ยงเมื่อหลอมสร้างกระบี่ไม่สำเร็จ ภรรยาม่อเสียสละชีวิตบูชายัญ ได้กระบี่สองเล่ม หนึ่งคือกานเจี้ยง หนึ่งคือม่อเสีย นับเป็นยอดกระบี่ทั้งคู่

*-*-*-*-*-*-*-*-*-*-*-*-*-*-*-*-*-*-*-*

ผู้แต่ง
เหลียงฉี่เชา ชื่อรอง โจวหรู นามปากกา เหรินกง (1873-1929) เป็นนักวิชาการ นักหนังสือพิมพ์ นักปรัชญา และนักปฏิวัติในยุคปลายราชวงศ์ชิงถึงช่วงต้นยุคสาธารณรัฐ เป็นผู้วางแผนการปฏิวัติร้อยวันร่วมกับอาจารย์ของเขา คังโหย่วเหวย ให้กับจักรพรรดิกวงซวี่


[Go To Next Chapter]( ./45.md)