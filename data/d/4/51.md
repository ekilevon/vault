##บทที่ 351 : คนใกล้ตัว --- สุ่ยเหลียนเยว่!
บ่ายสามโมง

รอแล้ว รอเล่า ด้ายแดงก็ยังไม่ออกฤทธิ์!

หือ? เป็นไปไม่ได้น่า? ทำไมคราวนึ้ถึงไม่ได้ผลล่ะ?

จางเย่รอจนดอกไม้เหี่ยว อย่าว่าแต่ไม่ได้พัฒนาความสัมพันธ์ แม้แต่หน้าอู๋เจ๋อชิงก็ยังไม่ได้เห็น สุดท้าย จางเย่ก็เลิกนั่งโง่ๆ ที่ห้องพักอาจารย์ต่อ หันไปบอกลาทุกคนในที่ทำงานเสร็จ เขาก็เตรียมกลับบ้านพร้อมกับอาจารย์ท่านอื่นๆ

เพิ่งลงมาชั้นล่าง จางเย่เห็นอู๋เจ๋อชิงที่อยู่ห่างไปไม่ไกล ไม่ใช่ว่าเขาตาไว แต่อู๋เจ๋อชิงช่างดึงดูดสายตาเหลือเกิน หญิงงามเช่นนี้ ไม่ว่าจะอยู่ที่ไหนก็มักจะเป็นจุดสนใจเสมอ คิดจะไม่เห็นก็ทำไม่ได้ ข้างๆ อู๋เจ๋อชิงมีคนล้อมรอบอยู่ห้าหกคน ท่าทางพาคนงานมาดู เท่าที่ได้ยินมาดูเหมือนห้องประชุมย่อยของมหาวิทยาลัยจะปรับปรุงในช่วงปิดภาคเรียนฤดูหนาว

"หลังคาแก้ยากไปมั้ง?"

"ยังไงก็ต้องทำหมดแหละ"

"ชุดไฟข้างบนก็ต้องเปลี่ยนหมด งานหนักแหง"

อู๋เจ๋อชิงกับคนกลุ่มหนึ่งเดินผ่านหน้าจางเย่ไป ไม่มีใครสังเกตเห็นเขาเลย

จางเย่ยืนคอยอยู่กับที่ครู่หนึ่ง คิดว่าจะเป็นไปได้หรือไม่ที่จะมีเรื่องทำให้อู๋เจ๋อชิงต้องเรียกเขาเข้าไป? อย่างเช่น อู๋เจ๋อชิงที่จะเลิกงาน ขอให้จางเย่ไปส่งเธอกลับบ้าน เป็นโอกาสอันดีที่ทั้งสองคนจะได้อยู่ด้วยกัน แต่จางเย่ก็ต้องผิดหวังอีกครั้ง อู๋เจ๋อชิงพาคนเข้าไปในห้องประชุมเล็ก ไม่ว่าเรื่องอะไรก็ไม่มีทางเกิดขึ้น จางเย่รอคอยเสียเที่ยวเปล่าอีกแล้ว

เอาเถอะ

กลับบ้านดีกว่า

จางเย่ขับรถกลับบ้าน วันนี้ด้ายแดงท่าจะไม่ค่อยได้ผลเท่าไร หรือเป็นเพราะเขากับอู๋เจ๋อชิงแตกต่างกันเกินไป เดิมทีไร้วาสนาจะอยู่ร่วม? ไม่หรอก! จางเย่ก้มหน้าลงดูด้ายแดงที่ผูกไว้ตรงข้อเท้า ก็ยังไม่ได้ขาดสะบั้นออกจากกันนี่ แปลว่าวาสนายังไม่ตัดขาด พอคิดอีกที จางเย่ถึงค่อยๆ เข้าใจ คนสองคนจะแต่งงาน ล้วนผ่านการต่อสู้อันยาวนาน กว่าจะรู้จักกว่าจะเข้าใจกัน ต้องผ่านเส้นทางต่างๆ มาไม่น้อย เรื่องวาสนานี้ก็เช่นกัน มีบางคนรู้จักกันเป็นสิบปีกว่าจะได้อยู่ร่วม นี่เพิ่งผ่านไปแค่ไม่กี่ชั่วโมง จางเย่รู้ดีว่าเขารีบร้อนเกินไป วาสนากับชะตาดอกท้อเดิมก็ไม่เหมือนกันอยู่แล้ว

……

ที่บ้าน

วันนี้เป็นช่วงสุดสัปดาห์ พ่อกับแม่ของจางเย่จึงพักผ่อนอยู่ที่บ้าน

จางเย่ไขกุญแจเปิดประตู เพิ่งจะบิดเปิดเข้าไป คนด้านในที่ได้ยินเสียงก็ผลักประตูเปิดออกเสียก่อน จางเย่ตกใจจนสะดุ้งโหยงไปเลย

แม่!

จางเย่ปาดเหงื่อ "แม่นี่เอง ตกใจหมด!"

"ลูกกลับมาแล้ว! มาๆ! เข้ามาๆ เหนื่อยไหม?" แม่รีบดึงแขนลูกชายเข้าบ้านอย่างกระตือรือร้น

จางเย่เปลี่ยนรองเท้า "ไม่เหนื่อยครับ สอนจบหมดแล้ว ที่มหาลัยก็ไม่มีงาน"

พ่อยื่นหน้าออกมา "เย่น้อยกลับมาแล้ว?"

"ครับพ่อ พวกพ่อกับแม่เป็นอะไรเนี่ย? ทำไมไม่เปิดทีวีอ่ะ?" จางเย่แปลกใจ

พ่อกล่าว "ก็กำลังคุยกันเรื่องลูกนี่แหละ"

จางเย่สงสัย "พูดถึงผมทำไมครับ?"

แม่ยิ้มแย้มกล่าวว่า "ลูกพูดอะไรกัน ลูกน่ะทำให้พ่อกับแม่ได้หน้ามากๆ เลยนะ! ได้ลงหนังสือพิมพ์ประชาชนรายวันนี่เยี่ยมมาก! ฉันบอกแล้วว่าลูกฉันน่ะเก่ง บอกแล้วไง พวกเธอดูสิ! นั่นน่ะประชาชนรายวันเชียวนะ! ใช่หมาแมวที่ไหนก็จะได้ขึ้นกัน! ให้เงินแค่ไหนก็ไม่มีทาง แต่ลูกฉันมีความสามารถไง ‘ผู้เยาว์ของชาติ’ นั่นน่ะเขียนได้ดีมาก!"

พ่อแทบพูดไม่ออก "เธอพูด? เธอพูดอะไรของเธอน่ะ เมื่อวานเธอเพิ่งบอกว่าอะไร? เมื่อวานเธอเอาแต่บ่นๆ เอาแต่ด่าๆ ลูกมันตั้งครึ่งค่อนวัน บอกว่าลูกมันไม่เคารพผู้อาวุโสเองนี่!"

แม่เหลือกตาใส่ "ฉันพูดด้วยเหรอ?"

พ่อเขาละสายตาไปอ่านหนังสือพิมพ์ต่อ "พูดไม่พูดเธอก็รู้อยู่แก่ใจ"

"ลูกชายมากินน้ำก่อนมา" แม่เขาไม่พูดถึงเรื่องเมื่อวานต่อเช่นกัน "ฮ่าๆ คืนนี้แม่จะทำกับข้าวให้ลูกสุดฝีมือเลย อยากกินอะไรบอกมา!"

จางเย่หัวเราะ "กินอะไรก็ได้" พูดเสร็จก็กวาดสายตาไปมองหนังสือพิมพ์ที่วางอยู่บนโต๊ะ เห็นอยู่สิบกว่าฉบับ "หือ อะไรอ่ะ?"

พ่อหันมามอง กล่าวว่า "แม่แกน่ะสิ ไปกว้านซื้อหนังสือพิมพ์ประชาชนรายวันมาจากแผงหนังสือจนหมดเกือบสิบแผง เอาออกไปเดินแจกแถวนี้จนยามต้องมาห้ามเพราะคิดว่ากำลังโฆษณาชวนเชื่ออยู่น่ะ แม่แกนี่นิสัยเสียจนไปเถียงกับพวกนั้นเสียด้วยซ้ำ"

จางเย่ "..."

แม่เขาหัวฟัดหัวเหวี่ยงทันที "ใครใช้ให้พวกยามตาไม่มีแววล่ะ! หน้าตาแบบฉันนี่ นิสัยแบบฉันนี่ เป็นถึงแม่ดาราใหญ่เชียวนะ แต่ดันหาว่าฉันมาแจกใบปลิวโฆษณา? นี่มันดูถูกกันชัดๆ ฉันก็แค่ยืนคุยโม้กับเพื่อนๆ แต่กลายเป็นยังไงน่ะเรอะ? ฉันก็ต้องไปยืนเถียงกับพวกนั้นหน่อยสิ!"

พ่ออดแทรกไม่ได้ "แม่ดาราแล้วเป็นแบบนี้เรอะ? เธอทำตัวให้คนอื่นดูเป็นแบบนั้นเองเถอะ ลูกสร้างชื่อให้เราตั้งเท่าไร เธอก็เลยจะสร้างชื่อให้ลูกด้วยงั้นสิ?"

แม่โกรธ "ลูก แม่ทำแกขายหน้าเหรอ? พูดซิ!"

จางเย่ยังจะพูดอะไรได้อีกล่ะ! ได้แต่กระแอมพูดไปว่า "ไม่ครับ"

"เธอดูลูกมันพูด!" แม่หันไปตวัดสายตาใส่พ่อ "ยังจะหาว่าฉันทำลูกขายหน้า? เฮอะ เธอนั่นแหละขายหน้า ทั้งวันใส่เสื้ออยู่ตัวเดียว ร้อยวันพันปีไม่เคยเปลี่ยน! เย่น้อยให้เงินมาตั้งเยอะ เหลือไว้ให้เราก็ไม่น้อย เธอจะซื้อเสื้อใหม่หน่อยไม่ได้รึไง? ยังจะทำตัวเฉิ่มเชยเหมือนเดิม!"

พ่อหรี่ตาลง "เสื้อฉันน่ะเป็นเสื้อทอมืออายุตั้งขนาดไหนแล้ว เธอดูเสื้อตัวนี้สิว่าทนแค่ไหน ตั้งหลายปีแล้วยังไม่ตกยุค เชยตรงไหน?"

แม่ฉีกยิ้มมุมปาก "บอกให้ลูกมันดูสิ ฉันไม่พูดกับแกแล้ว!"

ทั้งสองรบกัน จางเย่ได้แต่ยิ้มจืดเจื่อน ไม่เข้าร่วม ค่อยๆ ย่องกลับเข้าห้องตัวเอง ไปซุกตัวอยู่ในผ้าห่ม รอเวลากินข้าว

กินข้าวเสร็จ

แม่ยังเป็นเหมือนเดิม การอวดเรื่องลูกคือเรื่องสำคัญขั้นสุด!

"เหล่าจาง คุณว่าจะหาเมียให้เย่น้อยยังไง?"

"ให้เด็กมันหาเองเถอะ ขอแค่ลูกชอบ ฉันอะไรก็ได้"

"พวกเด็กๆ มันจะไปรู้อะไร พวกเราสิต้องคอยตรวจสอบ จะเอาพวกคนในวงการบันเทิงก็ไม่ได้ ชื่อเสียงยิ่งไม่ค่อยดีอยู่ ฉันไม่ยอมแน่ ครูก็ไม่ได้ สอนเด็กมาตั้งกี่ปีคงเบื่อจะตายชัก ถ้าขืนมีลูกขึ้นมาคงไม่ค่อยอดทนแน่ คนในวงการการเงินก็ไม่ได้ เดี๋ยวคุยกับลูกเราคนละภาษา ต่อไปชีวิตครอบครัวต้องมีปัญหาแน่ ยังมี..."

แม่ยังคงพูดคนเดียวไม่หยุด

จางเย่ฟังจนมึนงงไปหมด "พ่อ แม่ ผมไปเดินเล่นนะ"

แม่ขมวดคิ้วฉับ "เย็นขนาดนี้ยังจะไปเดินเล่นอีก?"

"เดินแถวๆ นี้แหละ ไม่ได้ออกกำลังมานานแล้ว" จางเย่กล่าว "ไปล่ะ"

พ่อเตือน "กลับมาเร็วหน่อยล่ะ ใส่แว่นดำกับผ้าปิดปากด้วย"

"รู้แล้วครับ" จางเย่เตรียม ‘เครื่องแต่งกาย’ เสร็จแล้วถึงเดินออกจากประตูไป เขาทนฟังแม่พูดไม่ได้จริงๆ แต่งงานอะไรเล่า แฟนเฟินยังไม่ทันมีเลย!

เย็นมากแล้ว ท้องฟ้าค่อยๆ มืดลงช้าๆ แสงดาวก่อประกายระยิบระยับอยู่บนฟ้า

จางเย่เดินอยู่ริมถนน อย่างยากจะหาเวลาผ่อนคลายเช่นนี้ได้ ท่ามกลางแสงจันทร์สว่างไสว

ไม่ได้ออกกำลังกายมานานมาก ว่าแล้วก็ออกวิ่ง อดนึกถึงที่คุณน้าเจ้าของห้องพูดไว้ไม่ได้ ศิลประการต่อสู้ของประเทศนี้ การฝึกฝนไม่ได้สำเร็จเพียงชั่วข้ามคืน แต่ต้องทำอย่างต่อเนื่อง!

วิ่งเถอะ!

จางเย่รักษาระดับความเร็ว ตอนนี้กำลังกายยิ่งฝึกยิ่งดีขึ้น เขาวิ่งอยู่ครึ่งชั่วโมงถึงจุดที่พูดอะไรไม่ออกแล้ว วิ่งจนมาถึงประตูเสวียนอู่ ในกระเป๋าพลันมีแรงสั่น

ติ๊ดๆๆ

โทรศัพท์มือถือส่งเสียงร้อง

จางเย่ได้ยินสัญญาณเตือนจากโปรแกรมแชท เย็นขนาดนี้ ใครกันนะ? เขาจำได้ว่ามีแต่ไอดีเก่าในมือถือ ไอดีที่ใช้ชื่อจริงของเขานั่นวุ่นวายกับการแชทกันทั้งวันไปแล้ว ไม่รู้ว่าใครไปหามาจากไหน ทุกวันมีแต่คนแอดเข้ามาคุยกับเขาไม่น้อย แม้ว่าจางเย่อยากคุยกับผู้คน แต่ก็ไม่ควรมีมากขนาดที่ไม่ว่าอย่างไรก็คุยด้วยไม่ทัน ถ้าอีกฝ่ายพูดมา แต่เขากลับตอบแค่บางคนก็จะดูลำเอียงไปทันที จางเย่จึงไม่เคยไปตอบแชทใครเลย

เขาหยุดหอบหายใจ ก่อนจะหยิบมือถือขึ้นมาดู

ภาพแทนตัวกระพริบ --- เป็นสุ่ยเหลียนเยว่!

เธอส่งข้อความมาหา : นายอยู่ไหน?

จางเย่ยินดีขึ้นมานิดหน่อย : อยู่ไหนเหรอ?

ผมออกมาวิ่งอยู่ข้างนอก

สุ่ยเหลียนเยว่ส่งข้อความที่ทำให้จางเย่ต้องตะลึง : นายอยู่ที่ประตูเสวียนอู่?

"เอ๋?" จางเย่ตื่นตะลึง เขามองซ้ายมองขวา เห็นว่ารอบตัวไม่มีคน มีแต่รถที่จอดริมถนนเท่านั้น เขารีบพิมพ์กลับไปทันที : ทำไมเจ๊รู้ล่ะ? ผมเพิ่งวิ่งมาถึงนี่เอง เจ๊เห็นผมแล้ว? ไม่มั้งๆ เจ๊ไม่เคยเห็นรูปผม ผมก็ไม่รู้จักหน้าเจ๊นี่!"

สุ่ยเหลียนเยว่ส่งที่อยู่มาให้ ด้านบนแสดงให้เห็นว่า --- ห่างออกไปสองร้อยเมตร

จางเย่อุทานในใจ โปรแกรมแชทในโลกของเขาแม้จะมีฟังก์ชั่นแบบนี้ แต่ก็ไม่ได้แม่นยำระดับนี้ บางทีระบุไว้ว่าสิบกว่าเมตร แต่ความจริงห่างไปเป็นกิโล ส่วนโปรแกรมแชทของโลกนี้เขายังไม่ค่อยคุ้นเคย ดูเหมือนจะแม่นยำไม่เบา ถ้ารู้อย่างนี้เขาจะปิดซ่อนตำแหน่งของตนเองเสียเลย นี่มันระบุชัดเจนเกินไปแล้ว : เจ๊อยู่ประตูเสวียนอู่เหมือนกัน?

สุ่ยเหลียนเยว่ : อืม

จางเย่ปาดเหงื่อ : ไม่บังเอิญงี้มั้ง?

สุ่ยเหลียนเยว่ : ท่าทางเราสองคนจะมีวาสนาต่อกันนะ ส่งรูปก็ส่งผิดไปให้นาย นี่ฉันเพิ่งจะลองเล่นหาเพื่อนที่อยู่ใกล้เคียง ก็ยังจะเจอนายอีก

จางเย่กวาดตามองไปรอบๆ : นั่นสิ ท่าทางจะมีวาสนา เจ๊อยู่ไหนน่ะ?

สุ่ยเหลียนเยว่ : นายล่ะอยู่ไหน?

จางเย่มองไปรอบๆ พิมพ์ว่า : ผมอยู่แถวๆ ห้างจวงเซิง

สุ่ยเหลียนเยว่อุทาน : ฉันอยู่หลิวลี่ฉ่าง ห่างไปแค่สองร้อยเมตร

ถนนทางทิศตะวันออกของประตูเสวียนอู่คือหลิวลี่ฉ่าง ห่างไปแค่ห้าร้อยเมตร

จางเย่กล่าว : เจ๊ไปทำไรที่หลิวลี่ฉ่างน่ะ?

แถวนั้นมีแต่ร้านขายของโบราณนี่ ใช่ไหม?

สุ่ยเหลียนเยว่ : ซื้อกระดาษเซวียนจื่อ[1]

จางเย่ : เจ๊ทำงานเกี่ยวกับด้านวัฒนธรรม?

สุ่ยเหลียนเยว่ : เจ๊ทำงานธนาคาร รับผิดชอบเรื่องของที่ต้องใช้น่ะ ที่ทำงานกำลังจะมีงานจัดแสดง ต้องใช้กระดาษกับหมึก นายล่ะ ทำงานอะไร?

จางเย่หรี่ตา จะไปบอกคนอื่นว่าเป็นคนดังก็ไม่ได้ ถ้าขืนจำได้ขึ้นมาจะเป็นเรื่อง จึงบอกไปว่า : ผมเป็นนักเล่นหุ้นน่ะ วันๆ ซื้อมาขายไป อืม ตอนนี้เจ๊ซื้อของเสร็จหรือยัง? จะกลับบ้านรึยัง?

สุ่ยเหลียนเยว่ : ไม่รีบ กำลังดูพระจันทร์อยู่

จางเย่ : บังเอิญจัง ผมก็กำลังวิ่งชมจันทร์อยู่เหมือนกัน!

==========================

[1] กระดาษเซวียนจื่อ คือ กระดาษทีใช้เขียนพู่กัน / วาดรูปพู่กัน

*-*-*-*-*-*-*-*-*-*-*-*-*-*-*-*-*-*

#347 ใกล้เทศกาลแล้ว มีกิจกรรมมาบอกขอรับ

เหล่ารีดผู้น่ารัก พวกเราก็อ่านจางน้อยกันมานานเนอะ เพราะงั้นมา..

เล่นกิจกรรมกันเถอะ!!

>> ให้เวลาถึงโพสต์วันที่ 12

ไลค์โพสต์นี้ไปให้ถึงต่างโลก! ที่กลุ่มในเฟส ‘รังโจรรองเท้าแดง’

ยอดไลค์> 500 เพิ่มตอนพิเศษให้วันที่ 13

ยอดไลค์> 800 เพิ่มตอนพิเศษให้วันที่ 14

ยอดไลค์> 1000 เอาไปทั้งสามวัน!

เอาไปอ่านวันหยุดกันให้จุใจเลยจ้าาาท้าแดด555+

ปล. ราคาจะ fix 300 เหรียญทุกตอนพิเศษนะจ้า

ปล.2 พิเศษกี่ตอนขออุบไว้ก่อน แต่ว่า อ่านกันจุใจแน่นอนจ้า ขอยอดทะลุเยอะๆ เลยนะ!!!!

\(^O^)/ ใบ้อีกนิสนุงว่า ขอยอดทะลุๆๆๆๆๆๆๆๆๆๆๆๆ ทางช้างเผือก กาแลคซี่ จักรวาลอันไกลโพ้นนนนนน

**อยากแจกจริงจัง จัดไปอีก 1 กิจกรรมต่อเนื่องเฮลั่นสงกรานต์ >> ใครแคปจำนวนคนเข้ากลุ่มหลัก 5999 ทัน แถม 16 อีกวัน << **

**ไปรุมกระทืบไลค์ของตอนที่ 347 กันนะขอรับ**

wwwwwwww

\(^O^)/ ประกาศผลกิจกรรมรับสงกรานต์ เฮฮฮฮ

*+* ยอดไลค์วันที่ 12 เมษา ของตอน #347 เวลา 17:20:32 น. มี 480 ไลค์

รับไปเลย 3 วัน วันละ 3 ตอน ตอนละ 300 เหรียญทอง ในช่วง 13 - 15 เมษายน 2561 อัพตามเวลาปกติ

**+** มีรีดๆ ผู้น่ารักแคปจำนวนคนเข้ากลุ่มหลัก 5999 ทัน

แถมวันที่ 16 เมษายน 2561 อีกวัน อัพตามเวลาปกติ

ขอบคุณรีดๆ ผู้น่ารักทุกคนที่มาร่วมกิจกรรมสนุกๆ นี้และอยู่กับพวกเรากันมาเสมอนะขอรับ ครึกครื้นจุใจสุดๆ เลย >,...,<!!!


[Go To Next Chapter]( ./52.md)