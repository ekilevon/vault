##บทที่ 382 : ดูให้หมด!
ดึกดื่น

เวลาล่วงเลยยาวนานถึงห้าทุ่ม

ติ๊ดๆๆ อากาศในบ้านเริ่มไม่อุ่นพอ อู๋เจ๋อชิงจึงปรับอุณหภูมิในห้องขึ้นอีกหลายองศา ที่จริงไม่ใช่อุณหภูมิในบ้านลดต่ำหรอก เพราะมีทั้งระบบฮีทเตอร์กลางกับเครื่องปรับอากาศส่วนตัวเสียขนาดนี้จะไปหนาวได้ยังไง แต่ปัญหาคือห้องค่อนข้างใหญ่ และจางเย่กับอู๋เจ๋อชิงก็สวมเสื้อผ้าน้อยชิ้น จางเย่ซึ่งผมเปียกชื้นยังคงอยู่ในชุดคลุมอาบน้ำ ส่วนอู๋เจ๋อชิงก็สวมเพียงเสื้อคลุมสีขาวครีมกับกระโปรงยาวบางๆ ตัวหนึ่ง ชัดเจนว่าต้องหนาวสั่นกันน่าดู

คราวนี้อากาศอุ่นขึ้นเล็กน้อย สบายกว่าเดิมมาก

จางเย่ชี้ไม้ชี้มือ "ภาพนี้ลบเถอะ ผมยังไม่ทันลบอะ"

หญิงสาวทัก "นายยังไม่ง่วงนอนเหรอ? งั้นไปดูในคอมฯ กันเถอะ"

"ครับ" จางเย่เห็นด้วย "ดูในกล้องลำบากจริงๆ ไปดูในคอมฯ ง่ายกว่าเยอะ แถมเซฟไว้ได้เลย ถ้าภาพที่ไม่สวยก็ลบง่าย"

"ฉันไปเอามาก่อน" อู๋เจ๋อชิงลุกขึ้นจากโซฟา เอาโน้ตบุ๊คเครื่องใหญ่กลับมาด้วย กดปุ่มเปิดเครื่องพลางถามว่า "หนาวไหม? ฉันเอาเสื้อคลุมให้เอาไหม?"

จางเย่โบกมือปัด "ไม่ต้องครับ อากาศกำลังดีเลย"

อู๋เจ๋อชิงพยักหน้า เธอเองก็ไม่สวมด้วยแล้วกัน "งั้นดื่มชาอุ่นๆ หน่อยแล้วกัน"

กระติกน้ำร้อนยังไม่ปิด จึงชงชาออกมาได้กาหนึ่งอย่างรวดเร็ว รินออกมาสองถ้วย

"ขอบคุณครับ" จางเย่รับมาพร้อมกล่าวขอบคุณ เป่าไล่ไอร้อนก่อนจิบเข้าไปคำหนึ่ง ค่อยพ่นลมหายใจออกอย่างสุขสบาย

อู๋เจ๋อชิงเองก็นั่งลงใกล้ๆ จิบชาคำหนึ่งด้วยกิริยานุ่มนวล เธอเอาโน้ตบุ๊คขึ้นมาวางไว้บนหน้าตัก แล้วเชื่อมต่อเข้ากับกล้อง SLR อู๋เจ๋อชิงคลิกเมาส์ก๊อกๆ แก๊กๆ เปิดไอคอน My Computer อย่างคล่องแคล่ว เข้าไปในพื้นที่ของฮาร์ดดิสก์ลูกหนึ่ง ซึ่งจัดโฟลเดอร์แบ่งไว้จำนวนมาก แต่ละโฟลเดอร์เองมีขนาดไม่น้อย ขนาดคร่าวๆ ที่แสดงไว้ด้านล่างต่างก็มีขนาดสิบกว่ากิกะไบต์

‘สามสิบปี’

‘เที่ยวชานเมือง’

‘วันที่สิบเดือนเจ็ด’

‘เผื่อเลือก’

‘ไปนานกิง, โรงแรม"

‘กี่เพ้าคอลเลคชั่น’

‘ปีนี้ ใบไม้ร่วงถึงฤดูหนาว ที่บ้าน’

ทั้งหลายสิบโฟลเดอร์ต่างก็ตั้งชื่อเอาไว้สั้นๆ คนอื่นๆ เห็นแล้วอาจไม่เข้าใจ แต่จางเย่รู้ว่าในโฟลเดอร์ขนาดหลายสิบกิกะไบต์นั่นคือภาพที่อู๋เจ๋อชิงถ่ายไว้ตลอดหลายปีที่ผ่านมา มีข้อมูลสิบกว่ากิกะไบต์ก็นับว่ามากแล้ว แต่แม่*นี่คือรูปถ่ายเชียวนะ! ถึงจะบอกว่าไฟล์ภาพกล้อง SLR มีขนาดใหญ่ แต่สิบกว่ากิกะไบต์นี่ใหญ่เกินไปชัดๆ ยิ่งไปกว่านั้นนี่ยังไม่ใช่ทั้งหมด แต่น่าจะเป็นภาพที่ดีที่สุดน่าพอใจที่สุดที่อู๋เจ๋อชิงเลือกมาแล้ว บรรดาภาพต่างๆ ที่ลบไปเพราะไม่เข้าตานั้นคงจะประมาณหลายสิบถึงร้อยกิกะไบต์!

เสพติดเกินไปแล้ว!

คุณอู๋เป็นปีศาจคลั่งการเซลฟี่!

จางเย่ไม่กล้าพูดมาก แค่นั่งดูจากด้านข้าง
อู๋เจ๋อชิงคลิกขวา สร้างโฟลเดอร์ใหม่ ขณะจะเปลี่ยนชื่อก็ครุ่นคิดอยู่ครู่หนึ่งก่อนจะพิมพ์ว่า ‘ปีนี้ ที่บ้าน ใหม่’

"เอาล่ะ โยนไว้ในนี้ก็พอ เราสองคนลองดูซิ" เธอกล่าว

จางเย่ช่วยเธอออกความเห็น "เอ่อ ภาพนี้เก็บ ภาพที่...ต้นขาน่ะ"

อู๋เจ๋อชิงทัก "รองเท้าส้นสูงเอียงกะเท่เร่ไปรึเปล่า?"

"ไม่หรอกครับ" จางเย่ออกความเห็น

"รองเท้าอยู่ตรงนี้จะยิ่งดูเป็นธรรมชาติ ถ้าตั้งตรงเกินไปกลับไม่ดีจะดูเสแสร้ง"

เธอยิ้ม "ได้ งั้นเก็บรูปนี้"

กดก๊อปปี้ เลือกเอาภาพนี้ใส่ในโฟลเดอร์ใหม่

พวกภาพ ‘ธรรมดา’ แบบนี้ จางเย่พอจะกล้าออกความเห็นส่วนใหญ่ออกมาบ้าง แต่พอมาถึงภาพ ‘นู้ด’ ในช่วงหลังๆ ต่อให้เขาจะมีความคิดเห็นอย่างไร ก็ไม่กล้าเปิดปากออกมาอีก เพราะเขาเป็นผู้ชาย จะให้พูดออกมาจึงไม่เหมาะ

จางเย่ไม่พูดอะไร แต่อู๋เจ๋อชิงกลับถาม

"จางน้อย ภาพนี้ล่ะ?" เธอถาม

"ใช้ได้" จางเย่ตอบอย่างคลุมเครือ

เธอหัวเราะคิก "ใช้ได้แปลว่ายังไงน่ะ?"

จางเย่ตอบอ้อมแอ้ม "อึ๊ก แค่กๆ แปลว่า..เอาตามคุณว่า"

เธอกล่าว "ฉันว่าโอเคอยู่นะ แต่อยากถามความเห็นนายหน่อย ไม่งั้นจะรบกวนนายมาช่วยเลือกภาพทำไม? นี่ก็ภาพที่นายถ่าย นายมีสิทธิ์ออกความเห็นนะ"

ได้ยินอย่างนี้แล้วจางเย่ก็ไม่เกรงใจอีก กระแอมกล่าวออกไปในที่สุด "ภาพนี้ผมว่ายังอ่อนไปนิด ไม่เท่าภาพเมื่อกี้ ใช่ ไม่เท่าภาพนี้ คุณ...หน้าอกคุณสวยมาก เอ่อ...แถมยังจะ เอ่อ เอ่อ ถึงแม้ว่ามุมด้านข้างแบบนี้ติดจะโชว์สัดส่วน แต่ก็ออกจะ...อืม สวยกว่าภาพด้านหน้าที่เห็นชัดๆ สักหน่อย อย่างภาพนี้ คุณดูดีมาก สวยสุดๆ ไปเลย"

เรื่องนี้จะใช้คำพูดอะไรมากก็ไม่ได้ จะบอกว่าหน้าอกใหญ่อะไร ได้แต่บอกว่าออกจะมาแทนคำเหล่านั้น

อู๋เจ๋อชิงไม่เขินอาย แต่จางเย่ขัดเขินหนักมาก
เธอมองจางเย่ "สองภาพนี้เอาไว้เถอะ ภาพที่นายว่าธรรมดาๆ ฉันชอบมากทั้งคู่ เพราะตอนที่ฉันถ่ายเองก็ไม่ได้มุมแบบนี้ออกมาเลย เก็บไว้สักใบเถอะ"

จางเย่กล่าว "แบบนี้ก็ได้ นี่แค่ความเห็นผมคนเดียว"

ตั้งแต่ได้พบหน้าอู๋เจ๋อชิงบนเครื่องบินเป็นครั้งแรก จางเย่ไม่คิดไม่ฝันมาก่อนเลยว่าจะมีวันนี้ วันที่เขาได้นั่งในบ้านอู๋เจ๋อชิง ไหนจะเปิดโน้ตบุ๊ควิจารณ์ภาพนู้ดของคุณอู๋? จางเย่ไม่เคยคิดฝันมาก่อนเลยจริงๆ! ช่างสุขสุดยอดอะไรเยี่ยงนี้!

หนึ่งใบ...

ห้าใบ...

สิบใบ...

ภาพที่เก็บไว้มีไม่น้อยเลย

จางเย่คิดว่าความสัมพันธ์ของเขากับอู๋เจ๋อชิงใกล้กันไปอีกก้าว จากตอนที่เขาช่วยหลานของเธอกับที่ใช้ ‘มู่หลันซือ’ มาเป็นของขวัญวันเกิดให้เธอเมื่อบ่าย

หญิงสาวเอื้อมมือเทน้ำชา ท่าทางดูอ่อนเพลีย

อู๋เจ๋อชิงใช้ขาเป็นที่วางโน้ตบุ๊คมาพักใหญ่ ท่าทางคงไม่ค่อยสบายนัก เธอถอดรองเท้าแตะออก ยกขาขึ้นมาบนโซฟาอีกข้างหนึ่ง คลี่ผ้าห่มคลุมลงบนขาคู่งามทั้งสองที่โผล่พ้นชายกระโปรงออกมา แล้วเลือกรูปในโน้ตบุ๊คต่อไป

"ภาพนี้สวย คิดว่าไงบ้างจางน้อย?"

"เห็นด้วย ภาพนี้ไม่เลว ไม่เลวจริงๆ"

"รอบนี้เราสองคนเห็นตรงกันสักรอบ เก็บนะ?"

"ครับ ภาพนี้ก็สวยนะเจ๊"

"ภาพนี้เหรอ? หน้าอกเจ๊ดูยานๆ ไปหน่อยนะ"

"จะเป็นงั้นได้ไง นี่ไม่เรียกว่ายาน แต่เป็นไปตามธรรมชาติ เพราะว่าใหญ่...เพราะว่าขนาดกำลังดี เลยทำให้มีภาพแบบนี้ ไม่ได้ยานเยินอะไร"

"จริงเหรอ?"

"เจ๊เชื่อผม เป็นงี้จริงๆ"

"แต่ภาพนี้ออกจะเห็นหน้าท้องชัดไปนิดนะ"

"หน้าท้องเจ๊ไม่ได้อ้วนสักหน่อย ดูแล้วสบายตามากกว่า อย่างภาพนี้นะ หน้าท้องน้อยๆ แบบนี้ผมว่ากำลังดี ดูสวยเด็ดมากๆ"

"ฮ่าๆ ก็ได้ งั้นเก็บ"

ขณะนั้น ท่านั่งใหม่ของอู๋เจ๋อชิงที่เปลี่ยนแก้เมื่อย ทำให้ต้องยกโน้ตบุ๊คขึ้นแล้วเปลี่ยนท่าอีกครั้ง ขาเธอยกขึ้นพร้อมผ้าห่มขณะขยับเป็นท่างอขาพับเพียบ พอดีกับท่าที่เปลี่ยนนั้นหันไปหาจางเย่ อู๋เจ๋อชิงขยับผ้าผืนน้อยมาห่มขาไว้กันหนาว แล้วถึงนั่งเลือกภาพกับจางเย่ต่อ ทั้งสองไม่ได้อยู่ไกลกันเกินไป เมื่ออู๋เจ๋อชิงขยับ เธอก็ยืดพื้นที่ห่างออกไปอีกเล็กน้อย จางเย่เห็นว่าจะขยับตัวห่างจากเธอมากก็ไม่ได้ เดี๋ยวจะมองหน้าจอไม่เห็น ดังนั้นเท้าอู๋เจ๋อชิงจึงสัมผัสกับต้นขาด้านนอกของจางเย่

แค่นิดเดียวเท่านั้น!

เพียงการสัมผัสเล็กๆ น้อยๆ เท่านั้น!

แม้ผ่านเสื้อคลุมอาบน้ำ จางเย่ก็รู้สึกได้อย่างชัดเจนว่าบริเวณต้นขานอกถูกเสียดสี -- ไม่ต้องถามเลย แน่นอนว่าคือนิ้วหัวแม่เท้าของอู๋เจ๋อชิง

"ดูต่อไหม?"

"แค่กๆ เอาเลย"

"เหลือไม่มากแล้ว ส่วนใหญ่ก็ลบๆ ไปหมดแล้ว แสงไม่ค่อยดีน่ะ"

ยี่สิบนาทีต่อมาถึงเลือกรูปเสร็จสิ้น

อู๋เจ๋อชิงเริ่มการจัดระเบียบ ที่ควรลบล้วนลบทิ้ง ที่ไม่สมบูรณ์แบบแต่ทำใจลบไม่ลงก็เซฟไว้ในโฟลเดอร์แยกต่างหากอีกชุดหนึ่ง
เรียบร้อย

ภารกิจเสร็จสิ้น!

จางเย่นวดบริเวณต้นขาที่ชาจนปวด สุดท้ายกัดฟันตัดสินใจยกขาขึ้นมาบนโซฟา เริ่มนั่งขัดสมาธิ แต่ท่านั่งของเขาทำให้เท้าซ้ายไปสัมผัสขาคู่งามทางด้านขวา จางเย่อาบน้ำแล้ว แต่นอกจากชุดคลุมอาบน้ำกับชุดชั้นในแล้วก็ไม่ได้สวมอะไรอีก ไม่มีแม้กระทั่งถุงเท้า จู่ๆ ก็รู้สึกถึงความอ่อนนุ่มที่ปลายเท้านั้น เป็นถุงน่องของอู๋เจ๋อชิงที่มาเสียดสีเล็กน้อย ทำให้จางเย่ต้องคันหัวใจยิบๆ

"ขอโทษนะครับเจ๊อู๋" จางเย่กล่าว

อู๋เจ๋อชิงมองด้วยสายตาอ่อนโยน กล่าวว่า "ไม่เป็นไร นายก็ห่มหน่อยเถอะ ดึกแล้วอากาศมันหนาวนะ" เธอหยิบผ้าห่มที่คลุมอยู่บนเท้า แบ่งไปให้จางเย่บางส่วน คลุมเท้าซ้ายของจางเย่เข้ามาด้วยกัน

ขณะนั้น เท้าของทั้งสองสัมผัสกันอีกครั้ง
อู๋เจ๋อชิงคลุมเท้างดงามนั้นไว้นานแล้วจึงอบอุ่น ต่างจากเท้าของจางเย่ที่หนาวเย็น

"เท้านายทำไมเย็นขนาดนั้น?" เธอรู้สึกได้ทันที

จางเย่ยิ้มเจื่อนๆ "ไม่เป็นไรครับ ก็แค่ไม่ได้สวมถุงเท้าน่ะ"

เธอส่ายหน้า "เมื่อกี้ฉันบอกให้ใส่เสื้อคลุมนายก็ไม่เอา ไหนจะตอนที่ไม่มีน้ำอุ่นนายก็โดนน้ำเย็นไปเยอะใช่ไหม?"

"ผมห่มสักหน่อยก็พอ" จางเย่เหยียดมือลงไปใต้ผ้าห่ม พื้นที่ใต้ผ้าห่มน้อยนิด จึงหลีกเลี่ยงไม่ได้ที่จะโดนเท้าของอู๋เจ๋อชิง สัมผัสจากมือนั้นเต็มไม้เต็มมือยิ่งกว่าเท้า ถุงน่องอันอ่อนนุ่มนั้นทะลวงสัมผัสจากมือเข้าไปถึงใจจางเย่ เขาอยากจะลูบไล้จริงๆ สิพับผ่า!

อู๋เจ๋อชิงขยับเท้า "เฮ้ย มือนายยังเย็นกว่าเท้าอีกเหรอ แค่ห่มจะไปอุ่นได้ไง มานี่มา"

เธอเลื่อนมือเข้าไปใต้ผ้าห่ม "ฉันจะช่วยนายเอง"

จางเย่ตื่นตะลึง "ไม่ต้องครับ ไม่ต้องๆ แค่นี้ก็พอแล้วครับเจ๊"

อู๋เจ๋อชิงยิ้มให้ชายหนุ่มอย่างนุ่มนวล "มีอะไรไม่ได้กัน?"

จางเย่รีบผลักมืออันอบอุ่นของเธอออกไป "ไม่สมควรเลย รบกวนคุณแบบนั้นได้ยังไงกัน คุณไม่ต้องสนใจหรอกครับ อีกเดี๋ยวก็อุ่นขึ้นเองแหละ"

"เอาน่า เรื่องเล็กน้อยเอง" เธอยังคงยิ้มให้จางเย่อย่างอบอุ่นอ่อนโยน ดึงมือของเขาหลบไป ก่อนวางมือลงบนเท้าที่เย็นราวกับน้ำแข็งของจางเย่ "เจ๊อายุมากกว่านายสิบกว่าปีรึเปล่านะ? หลานเจ๊อายุก็พอๆ กับนาย ยังจะมาขอโทษอะไรกัน นายยุ่งวุ่นวายช่วยเจ๊มาทั้งวัน ทั้งของขวัญวันเกิด ย้ายของนี่นั่น แล้วยังมาถ่ายรูปให้อีก ถ้าเกิดนายไม่สบายขึ้นมา เจ๊คงไม่สบายใจ อย่าขยับเชียว"

"ไม่ต้องจริงๆ ไอ้หยา ขาผมมัน..มัน!.."

"นายเพิ่งอาบน้ำเมื่อกี้เองไม่ใช่หรือไง ฮ่าๆ ไม่เป็นไรน่า ตอนน้องเจ๊เล็กๆ ก็ติดเจ๊เป็นตังเม เข้าหน้าหนาวทีไรต้องให้เจ๊ช่วยนวดเท้าให้ทุกที"

มือเธอช่างอบอุ่น

ขาของจางเย่ถูกนวดจนอุ่นขึ้นเล็กน้อย
เธอถาม "เป็นยังไง? ดีขึ้นบ้างไหม?"

จางเย่เขินๆ อายๆ ขั้นสุดซะแล้วสิ "อุ่นขึ้นมากแล้วครับ เอ่อ ผมทำเอง เจ๊ คะ..คุณไม่ต้องแล้ว"

เธอไม่ตอบรับ แต่กลับบีบนวดไปตามเท้าของจางเย่ กลางฝ่าเท้า นิ้วเท้า ส้นเท้า ต่างก็ถูกนวดจนอุ่น ก่อนจะกล่าวอย่างอ่อนโยน

"มือก็ส่งมาด้วยสิ"

"เอ๋?"

"จะได้นวดมือให้นายด้วยไง"

"ไม่แล้วจริงๆ เจ๊อู๋!"

"เอาน่า หวัดน่ะเป็นเพราะมือเท้าถูกอากาศเย็นแทรกซึม ไม่นวดให้อุ่นหน่อย พรุ่งนี้นายต้องมีน้ำมูกแน่นอน เป็นหวัดหน้าหนาวรักษายากนะคะ"

*-*-*-*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./83.md)