##บทที่ 350 : ใกล้เข้าทำเนียบคนดังระดับ C แล้ว!
ต่อไปจะเป็นอย่างไร?

รายการต่อไปจะทำอะไรดี?

ถ้าทำรายการออกมาแล้ว SARFT จะอนุญาตไหมนะ?

บนโต๊ะอาหาร จางเย่เริ่มครุ่นคิดจนเหม่อลอยไปไกล ก่อนจะกลับมาอย่างรวดเร็ว ไม่ต้องคิดอะไรมากหรอก อีกเดี๋ยวก็ตรุษจีนแล้ว เขาตัดสินใจจะพักผ่อนในเมืองหลวงดีๆ บ้าง เรื่องงานไว้หลังตรุษจีนค่อยคิดอ่าน จะอย่างไรชื่อเสียงเขาก็เพิ่มขึ้นมากแล้ว แถมเขายังไม่มีข้อจำกัดที่จะพัฒนาตนเองต่อไปในอนาคต สำหรับเรื่องงานนั้นมีหนักมีเบา ถ้าเกิดดังนานเกินไปกลับไม่ใช่เรื่องดี เป็นข่าวนานไปคนจะเริ่มหมั่นไส้ ควรฉวยโอกาสนี้พักผ่อนให้ดี ตั้งแต่เขากลับมาจากเซี่ยงไฮ้ เขายังไม่ทันได้พักผ่อนให้ดี เพราะมัวแต่วุ่นวายที่มหาวิทยาลัย ตอนนี้ก็ได้เวลาพักเสียที

"จางน้อย ทำไมไม่กินล่ะ?"

"เอ๋ กินๆๆ มาแล้วๆ"

"มะรืนนี้ก็ถึงวันปิดเทอมฤดูหนาวแล้ว ทุกคนมีแผนอะไรไหม?"

"ผมจะกลับไปเคาท์ดาวน์กับที่บ้าน ซื้อตั๋วไว้มะเรื่องนี้แล้ว"

"ปีนี้ตรุษจีนมาไว ผมยังติดทำข้อสอบ น่าจะกลับบ้านไม่ทัน"

"ปีนี้บ้านผมจะไปเที่ยวกัน น่าจะลงไปทางใต้ อาจารย์จางน้อย เซี่ยงไฮ้ถิ่นคุณนี่ ถ้าตอนนั้นคุณอยู่เซี่ยงไฮ้ พวกเราจะไปหา มีข้าวให้กินไหม?"

"เหอๆ มีข้าวมีที่พัก ยินดีต้อนรับๆ"

"คุณรับปากแบบนี้ก็พอแล้ว ฮ่าๆ ไม่แน่จะไปนะ"

ทุกคนกินข้าวพลางคุยเล่นกันไปพลาง ตอนนี้ไปล้วนถือว่าเข้าสู่ช่วงวันหยุดตรุษจีนแล้ว สำหรับครูอาจารย์นับว่าดีกว่า เพราะเป็นช่วงปิดเทอมหน้าหนาว พวกเขาจึงถือโอกาสได้พักยาว แน่นอนว่าในฐานะอาจารย์มหาลัยแล้วนั้นเทียบกับครูประถมมัธยมไม่ได้ เพราะไม่ได้มีอิสระมากนัก ศาสตราจารย์บางท่านยังต้องดูแลพวกนักเรียนจบใหม่แล้วก็การเข้างานประชุม บางคนยังต้องเขียนงานวิจัยหรือรายงานการศึกษา พวกเขามีเรื่องให้ทำอีกมาก ในบรรดาพวกเขา จางเย่นับว่าว่างที่สุดแล้ว เขาไม่มีข้อจำกัดผูกมัดอะไร จึงสามารถพักผ่อนได้เต็มที่

อู๋เจ๋อชิงพูดไม่มาก เคี้ยวข้าวอย่างสงบเรียบร้อย ทุกคำค่อยๆ เคี้ยวช้าๆ ไม่ว่าจะมองจากภายนอกหรือภายในก็นับเป็นนางในวรรณคดีตัวจริง

หลังจางเย่กินเสร็จ เขาก็ตั้งใจขยับไปใกล้ตัวรองอธิการบดีอู๋ วันนี้อู๋เจ๋อชิงสวมชุดกี่เพ้ายาวสีขาวลายดอกเขียวกลีบแดง ดูนุ่มนวลสดใส ทั้งขับเน้นรูปร่างได้อย่างดี ดูโดดเด่นสะดุดตาสุดๆ ช่วงท่อนบนเธอสวมเสื้อถักติดกระดุมสีขาว ท่าทีดูสง่างาม ต่างจากต่งซานซานซึ่งมักสวมแล้วดูเย้ายวน แต่เมื่ออู๋เจ๋อชิงสวมกลับดูละมุนละไมแฝงกลิ่นอายโบราณสูงศักดิ์ เธอสวมรองเท้าส้นสูงสีขาวที่ยิ่งขับเน้นเสน่ห์ของเธอให้มากขึ้น ส้นสูงไม่สูงนักเพียง 4-5 เซนติเมตร แต่ว่าอู๋เจ๋อชิงนั้นหุ่นดี ขาเรียวยาวเรือนร่างระหง แม้จะไม่ต้องสวมส้นสูง 8-9 เซนติเมตรก็ดูสะดุดตาได้สุดๆ!

หน้าตาสวย!

หุ่นดี!

นิสัยยอดเยี่ยม!

แถมมีตำแหน่งสูงอีก!

ไปส่องตะเกียงมุดหาที่ไหนก็ไม่ได้นางในวรรณคดีแบบนี้หรอก!

จางเย่พบว่าพวกผู้ชายที่นั่งอยู่ในห้องก็ไม่ต่างกับจางเย่ คอยแต่แอบเหลือบมองอู๋เจ๋อชิงเป็นระยะ แม้แต่ศาสตราจารย์เจิงสหายผู้เฒ่าก็ยังทนทานไม่ได้ คนแซ่เจิงคนนี้ถึงกับมีแววตาเปิดเผยความพอใจออกมาอย่างเต็มเปี่ยม อู๋เจ๋อชิงเป็นเหมือนทิวทัศน์แสนงดงามของเป่ยต้า ไม่เพียงสำหรับคนในเป่ยต้าเท่านั้น แม้แต่คนในมหาวิทยาลัยอื่นๆ ของเมืองหลวง ต่างก็ทราบว่าเป่ยต้าเรามีรองอธิการบดีที่งามพอล่มเมืองคนนี้อยู่

รองอธิการฯ อู๋เคยบอกว่ายังไม่แต่งงานนี่?

ถ้าเกิดว่าได้แต่งกับคุณ อย่างงั้นก็เป็นฝันที่น่ายินดีแทบตายแล้ว!

จางเย่เริ่มฝันกลางวัน ไม่รู้ว่าใครจะมีวาสนาได้แต่งหญิงงามคนนี้ไปนะ รองอธิการฯ อู๋ คุณต้องอดทนนะ! อย่าให้ใครชิงตัวคุณไปได้ล่ะ! อืม จริงสิ จะตรุษจีนแล้ว เขาเองก็ไม่มีอะไรเร่งด่วน ก็เลยมีเวลาว่างทำอะไรอย่างอื่นซะด้วยสิ หรี่ตาเล็กน้อยชายหนุ่มพลันนึกถึงสิ่งที่อยู่ในแหวนเกมขึ้นมาได้ ‘ด้ายแดงแห่งโชคชะตา’ ที่สุ่มได้มาตอนอยู่เซี่ยงไฮ้นั่นไง! สาเหตุที่เขามีความสัมพันธ์ก้าวหน้าไปไกลกับเพื่อนเก่าอย่างต่งซานซาน ล้วนเป็นเพราะ ‘ด้ายแดงแห่งโชคชะตา’ นี่แหละ เขาได้ทดลองมาแล้ว แน่นอนว่าเห็นผลทันตาเห็นสุดๆ ข้อแตกต่างระหว่างด้ายแดงนี้กับ ‘ถุงหอมคิวปิด’ คือ ถุงหอมจะแสดงผลแบบสุ่ม ส่วนด้ายแดงทำให้เขาระบุเป้าหมายได้ สามารถเพิ่มโอกาสวาสนาระหว่างเขากับอีกฝ่ายได้ถูกคน!

ตอนแรกได้มาสองเส้น

ใช้ไปแล้วเส้นหนึ่ง ตอนนี้เหลืออีกหนึ่ง

ได้เวลาแล้วสิ จางเย่เตรียมจะทดลองผูกขาของอู๋เจ๋อชิง แต่ว่าปัญหาคือ..จะทำอย่างไร? อู๋เจ๋อชิงนั่งเสียเรียบร้อยขนาดนี้ แต่เขาดันต้องลงไปผูกด้ายแดงที่ขาเธอ! แถมมีคนมองอยู่ตั้งเยอะ! ถ้าขืนผูกไป อู๋เจ๋อชิงจับได้ต้องตบเขาดับอนาถแน่! คงต้องหาหนทางอื่น เรื่องนี้ต้องแอบๆ เอาไว้ให้เรียบร้อย ขณะนั้น จางเย่นึกถึงตอนที่แอบผูกขาต่งซานซานได้ สหายเก่าบังเอิญทำของตกพอดี จางเย่เลยอาสาก้มลงไปหาให้แล้วก็ฉวยโอกาสตรงนั้นทันที!

มีแค่ทางเดียว!

ต้องเล่นเล่ห์หน่อยแล้ว!

จางเย่ไม่นึกเสียใจจริงๆ ขอแค่ให้ได้ใกล้ชิดนางฟ้าอู๋อีกสักหน่อยเถอะ ชายหนุ่มหยิบโทรศัพท์มือถือของตนเองออกมา แกล้งทำเป็นดูนี่นั่นในมือถือไปเรื่อยเปื่อย กดไปมา จากนั้นก็วางลงบนโต๊ะฝั่งอู๋เจ๋อชิง แล้วจางเย่ก็ยกแก้วชาขึ้นชนกับทุกคน

"มา ขอดื่มให้ทุกคนอีกแก้วครับ"

"ดื่ม"

"แด่อาจารย์จาง"

ตอนยกมือกลับมา จางเย่ที่วางแก้วอย่างไม่ทันระวัง ก็เผลอขยับข้อศอกเขี่ยมือถือบนโต๊ะตกลงพื้น ฝาแบตเตอรี่หลุดกระจาย
ซูน่าร้อง "มือถือ!"

ศาสตราจารย์เจิงรีบบอก "รีบดูเร็ว พังไหม?"

อู๋เจ๋อชิงก้าวเท้าถอยหลัง ก้มลงดู "อยู่ไหนเหรอคะ?"


"พวกคุณกินกันไปเถอะครับ ไม่เป็นไรหรอก" จางเย่โน้มตัวลงจากเก้าอี้ เลิกผ้าปูโต๊ะขึ้น มือหนึ่งหยิบมือถือขึ้นมา จากนั้นใช้อีกมือเปิดแหวนเกม เอาด้ายแดงออกจากหน้าต่างช่องเก็บของ แล้วยื่นมือลงไปใต้โต๊ะ แสร้งทำเป็นหาแบตเตอรี่ แต่กลับเอาด้ายแดงไปไว้แถวๆ ข้อเท้าของอู๋เจ๋อชิง อู๋เจ๋อชิงเห็นว่าแบตเตอรี่ยังอยู่ใต้โต๊ะจึงชักเท้าหลบให้ ความเคลื่อนไหวนี้ทำให้มือของจางเย่สัมผัสกับข้อเท้าของอู๋เจ๋อชิงพอดี สัมผัสของถุงน่องไหมเรียบลื่นที่แตะสัมผัสลงบนแขนของจางเย่ ทำให้ชายหนุ่มรู้สึกใจสั่นโดยไม่รู้ตัว

"โอ๊ะ โดนคุณรึเปล่าคะ?" อู๋เจ๋อชิงถาม
จางเย่รีบตวัดคล้องด้ายแดงให้เรียบร้อย

"ไม่เป็นไรครับๆ"

ขณะเดียวกัน เขาก็ขยับนิ้วผูกเป็นปมอย่างรวดเร็ว ด้ายแดงผูกเข้ากับข้อเท้าของอู๋เจ๋อชิงทันที แต่เธอไม่มีปฏิกิริยาอะไร ด้ายแดงนี้ไม่มีตัวตนแต่แรก มีแค่จางเย่เท่านั้นที่มองเห็นและสัมผัสได้

ฝาครอบกับแบตเตอรี่ก็หาพบแล้ว จางเย่ลุกขึ้นประกอบมัน โชคดีที่ยังไม่พัง มีเพียงฝาครอบที่มีรอยกระแทกยุบลงเล็กน้อย ไม่ใช่เรื่องใหญ่อะไร

ไม่มีใครสนใจ ทุกคนลงมือกินกันต่อ

มือของจางเย่ลากปลายด้ายแดงอีกด้าน หาโอกาสเหมาะตอนที่ทุกคนไม่สนใจ เขาก็เลี่ยงสายตาทุกคนฉวยโอกาสผูกปลายด้ายนั้นไว้กับข้อเท้าของตนด้วย

ขาจางเย่ชาแปลบ!

อู๋เจ๋อชิงเองก็ก้มหน้าลงเพราะรู้สึกแปลกประหลาดเช่นกัน!

ด้ายแดงแสดงผล! ทั้งสองฝ่ายถูกผูกลิขิตกันไว้ชั่วคราว!

ครั้งก่อนกับต่งซานซาน ด้ายแดงแสดงผลอยู่หลายชั่วโมง คราวนี้กับอู๋เจ๋อชิง จางเย่ไม่แน่ใจว่ามันจะแสดงผลได้นานขนาดไหน ได้แต่ต้องพึ่งพาโชคชะตาให้ช่วยสุ่มให้แล้ว
หลังมื้อเที่ยง

อู๋เจ๋อชิงมีธุระจึงชิงขอตัวกลับไปก่อน

ซูน่ากล่าวชื่นชมตามหลังไป "รองอธิการฯ อู๋สวยมากเลยวันนี้"

อาจารย์ชายในภาควิชาเห็นด้วย "นั่นสิ พวกคุณคิดว่าทำไมรองอธิการฯ อู๋ยังไม่แต่งงานเหรอ? สเป็กสูงไปหรือเปล่า? คนธรรมดาไม่เหลือบแลงี้?"

อาจารย์ฝึกหัดกล่าวว่า "สงสัยไม่มีใครกล้าตามจีบรองอธิการฯ อู๋มากว่า รองอธิการฯ อู๋ตำแหน่งสูงเกินไป ผู้ชายจะโดดเด่นแค่ไหนยังถูกข่มจนขยาดแหละ"

อาจารย์อู่ที่กำลังจะได้เป็นผู้ช่วยศาสตราจารย์ขัดขึ้น "อย่ามาพูดเรื่องแบบนี้เชียว ถ้าคนได้ยินเข้าพวกเราได้ซวยกันหมดแน่" พูดนินทาลับหลังหัวหน้านับเป็นความผิดใหญ่หลวง มีแต่อาจารย์เด็กๆ เท่านั้นที่กล้า พวกอาจารย์ที่มีอายุหน่อยไม่มีใครกล้าสักคน ทุกคนรู้ว่าอู๋เจ๋อชิงน่ะไม่ใช่รองอธิการบดีธรรมดาๆ หรอก ว่ากันตามตรงเธอก็มาจากฝั่งพรรคการเมือง ซึ่งมาประจำการที่นี่เพื่อรอย้ายกลับเข้ากระทรวงศึกษาหรือกระทรวงอื่นๆ สักวัน เธอแตกต่างกับคนที่อยู่ในมหาวิทยาลัยมาตลอดชีวิต เส้นทางชีวิตเธอนั้นเตรียมพร้อมหมดแล้ว แม้แต่เหล่ารองอธิการบดีที่มีอายุมากกว่านี้ยังไม่กล้าวางมาดต่อหน้า!

"ก็ใช่ ไม่พูดแล้ว"

"ฉันกลับบ้านก่อนนะ ตอนบ่ายไม่มีอะไรแล้วนี่?"

"ฉันติดงานอีกนิดอ่ะ ต้องทำคะแนนให้เสร็จอีก"

ไม่นาน ทุกคนต่างพากันแยกย้ายไปจนหมด ที่กลับบ้านก็กลับ ที่ยังมีงานค้างก็ทำงาน
จางเย่ก็เป็นคนหนึ่งที่กลับห้องพักอาจารย์ของภาควิชา เขาที่ไม่มีเรื่องอะไรแล้วก็ยังไม่ยอมไปเสียทีนั้น เป็นเพราะรอให้ด้ายแดงออกฤทธิ์เท่านั้นเอง

ห้านาที…..

สิบนาที…..

รอแล้วรอเล่ายังไม่มา เขาจึงเข้าเน็ตฆ่าเวลา
นั่นสิ ทำเนียบคนดังอัพเดทแล้วนี่ เขาอยู่ไหนแล้วเนี่ย?

จางเย่เปิดหน้าเว็บไซต์ดูทำเนียบคนดังทันที เขาไม่ได้ค้นหาชื่อของตน แต่เปิดไปที่หน้าของทำเนียบระดับ D เลย มองจากบนลงล่าง หลังผ่านไปไม่กี่ชื่อก็พบชื่อของตนเอง ตอนนี้เขาอยู่ในแนวหน้าของทำเนียบระดับ D เรียบร้อยแล้ว!

อันดับหก!

พุ่งมาถึงอันดับหกแล้ว!

แค่นึกย้อนไปถึงตอนที่ทำทอล์คโชว์ในเซี่ยงไฮ้ ตอนนั้นก็เพิ่งจะติดอันดับท้ายในทำเนียบระดับ D เองแท้ๆ แต่ผ่านไปแค่ไม่กี่ตอน รวมกับที่ทะเลาะกับ SARFT แล้วมาสอนเรื่อง ‘ความฝันในหอแดง’ และ ‘ผู้เยาว์ของชาติ’ ซึ่งถูกนำไปตีพิมพ์ในหนังสือพิมพ์ แค่นี้ก็ทำให้เขาขึ้นจากทำเนียบระดับ D ได้ในสองเดือน ถ้าเกิดได้ขึ้นไปอีกห้าหกอันดับก็จะเข้าทำเนียบ C แล้ว แถมมีทอล์คโชว์ที่ยังไม่ออกอากาศอีกหลายตอน เขาเชื่อว่าถ้า ‘จางเย่ทอล์คโชว์’ ได้ออกอากาศจนจบ เขาจะได้เข้าทำเนียบระดับ C แน่นอน!

ระดับ C แปลว่าอะไร?

แปลว่าเขาเป็นซูเปอร์สตาร์ที่ค่อนข้างดังแล้วไง!

จางเย่คิดว่าการที่เขามาที่เป่ยต้าคราวนี้เป็นการตัดสินใจที่ถูกต้องที่สุดแล้ว ถ้าเขาเลือกทางอื่นไปทางอื่น คงไม่ได้มีค่าชื่อเสียงมากขนาดนี้แน่นอน

จางเย่ดูค่าชื่อเสียงในแหวนเกมอีกรอบ ในใจยิ่งตื่นเต้นยิ่งกว่า มากเสียจนเขาไม่กล้ามองตรงๆ เลยทีเดียว!

ค่าชื่อเสียง : สามสิบเก้าล้านจุด!

จำนวนค่าชื่อเสียงที่เขาเคยได้รับมาก่อนรวมกันก็ยังไม่ถึงขั้นนี้เสียด้วยซ้ำ!

แต่จางเย่ยังไม่มีแผนจะใช้ค่าชื่อเสียงของเขาเร็วๆ นี้ ในเมื่ออย่างไรก็ตรุษจีนแล้ว และเขาต้องการพักผ่อนบ้าง จึงไม่มีอะไรต้องทำต่อ ไอเทมที่มีอยู่ตอนนี้ยังมีพออยู่ เขาไม่ต้องการใช้มันไปเปล่าๆ นี่คือเชื้อไฟของเขา!

ไม่ว่าจะมากแค่ไหนก็ไม่มีทางพอ! เขาหวังจะเก็บมันไว้ให้มากขึ้นแล้วค่อยใช้เมื่อมีโอกาส เขาต้องการจะใช้แหวนเกมให้ได้ประโยชน์สูงสุด ไม่ใช่เอามาใช้ตอนนี้แล้วไปพบกับสถานการณ์ฉุกเฉินโดยไม่มีค่าชื่อเสียงไว้ใช้ ถึงตอนนั้นได้เป็นเรื่องใหญ่แน่!

น่ายินดีที่สุด!

จางเย่จิบชาอย่างสบายอารมณ์ ค่าชื่อเสียงยิ่งมายิ่งมาก คนยิ่งมายิ่งดัง เขากำลังก้าวเท้ายาวๆ สู่เป้าหมายไปอีกก้าว!

*-*-*-*-*-*-*-*-*-*-*-*-*-*-*-*-*-*-*-*-*

>>> แจ้งกิจกรรมเฮฮารับสงกรานต์ <<<
#347 ใกล้เทศกาลแล้ว มีกิจกรรมมาบอกขอรับ
เหล่ารีดผู้น่ารัก พวกเราก็อ่านจางน้อยกันมานานเนอะ เพราะงั้นมา..
เล่นกิจกรรมกันเถอะ!!
>> ให้เวลาถึงโพสต์วันที่ 12
ไลค์โพสต์นี้ไปให้ถึงต่างโลก! ที่กลุ่มในเฟส ‘รังโจรรองเท้าแดง’
ยอดไลค์> 500 เพิ่มตอนพิเศษให้วันที่ 13
ยอดไลค์> 800 เพิ่มตอนพิเศษให้วันที่ 14
ยอดไลค์> 1000 เอาไปทั้งสามวัน!
เอาไปอ่านวันหยุดกันให้จุใจเลยจ้าาาท้าแดด555+
ปล. ราคาจะ fix 300 เหรียญทุกตอนพิเศษนะจ้า
ปล.2 พิเศษกี่ตอนขออุบไว้ก่อน แต่ว่า อ่านกันจุใจแน่นอนจ้า ขอยอดทะลุเยอะๆ เลยนะ!!!!
\(^O^)/ ใบ้อีกนิสนุงว่า ขอยอดทะลุๆๆๆๆๆๆๆๆๆๆๆๆ ทางช้างเผือก กาแลคซี่ จักรวาลอันไกลโพ้นนนนนน
**อยากแจกจริงจัง จัดไปอีก 1 กิจกรรมต่อเนื่องเฮลั่นสงกรานต์ >> ใครแคปจำนวนคนเข้ากลุ่มหลัก 5999 ทัน แถม 16 อีกวัน << **
**ไปรุมกระทืบไลค์ของตอนที่ 347 กันนะขอรับ**


[Go To Next Chapter]( ./51.md)