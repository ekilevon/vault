##บทที่ 356 : หาตัวจางเย่ไปโฆษณาสินค้า?
วันต่อมา

เจ็ดโมงกว่าตอนเช้า

จางเย่สะดุ้งตื่นจากฝันร้าย เอามือแตะหลังพบว่าหลั่งเหงื่อเย็นเยียบ เสื้อด้านหลังชุ่มเหงื่อเป็นวงใหญ่ทีเดียว อืม เพราะเรื่องเมื่อคืนนั่นแหละ แต่จะบอกว่าเขากลัวจนขยาดก็ไม่ใช่ จางเย่ก็แค่รู้สึกไม่สบายใจ กระอักกระอ่วนเสียยิ่งกว่าอะไรดีเท่านั้นเอง

ประตูถูกเปิด

เป็นแม่ที่เข้ามา "ตื่นแล้วเรอะ?"

"ครับ" จางเย่รับคำ

แม่กล่าว "งั้นก็รีบไปกินข้าวได้แล้ว จะได้ไปทำงาน"

จางเย่กระพริบตาปริบๆ "วันนี้ไม่ต้องไปก็ได้มั้ง? แถมที่มหา'ลัยก็ไม่มีสอนด้วย นี่วันสุดท้ายก็จะปิดเทอมฤดูหนาวแล้ว"

แม่กล่าวเสียงเครียด "งั้นก็ยิ่งต้องไปใหญ่ เหลืออีกแค่วันเดียวยังจะบ่น? รีบไปอาบน้ำกินข้าวเลยนะ อย่ามาทำขี้เกียจเป็นหมู ฉันยังไม่ซักแกเลยนะว่าทำไมเมื่อคืนถึงกลับมาดึกดื่น วิ่งไปวิ่งมาอยู่สองชั่วโมง? แรงดีจังนะ!"

จางเย่โบกมือ "อย่าพูดถึงเรื่องเมื่อคืนน่า แค่พูดถึงก็ปวดหัวจะแย่ ผมลุกเลยก็ได้"

พูดจบถึงนึกได้ "ว่าแต่ เมื่อคืนผมออกไปซะเย็นขนาดนั้น ทำไมแม่กับพ่อไม่ห้ามไว้ล่ะ?"

แม่กล่าวอย่างอารมณ์ดีทันควัน "ไอ้เด็กเน่า แกอยากออกไปหนาวตัวสั่นกลางฟ้าแบบนั้น เรื่องอะไรของพ่อกับแม่ล่ะ?"

จางเย่น้ำตาแทบไหลพลั่ก "เที่ยวหน้าถ้าผมออกไปดึกๆ อีก แม่ต้องห้ามไว้นะ!"

กินข้าวเสร็จจางเย่ก็ออกไปทำงาน ถูกงูกัดครั้งหนึ่งกลัวเชือกเปียกน้ำไปสิบปี เขาเองที่บอกว่าวันนี้ไม่อยากมาทำงาน ความจริงคือไม่รู้จะสู้หน้ากับอู๋เจ๋อชิงได้อย่างไรน่ะสิ เรื่องรูปแม้จะบอกว่าจบไปแล้ว อู๋เจ๋อชิงเองก็พูดแล้ว แต่จางเย่ยังคงไม่รู้สึกวางใจ ปากบอกว่าจบ รับปากดิบดี แต่เรื่องแบบนี้จะจบกันง่ายๆ ได้เสียที่ไหน แถมไม่ใช่รูปธรรมดาๆ ด้วยอีก

……

มหาวิทยาลัยปักกิ่ง

จางเย่ขับรถผ่านประตูมหาวิทยาลัยเข้าไป
รปภ.เห็นเขาก็ร้องทักทาย "อรุณสวัสดิ์อาจารย์จาง!"

"อรุณสวัสดิ์ครับ" จางเย่ทักตอบ

เป่ยต้ามีอาจารย์หลายคน แน่นอนว่าพวกรปภ. รู้จักไม่หมดทุกคน แต่กับจางเย่นั้นรับรองว่าต้องรู้จัก แน่นอนว่าเหล่าอาจารย์และคนที่ทำงานในมหาวิทยาลัยไม่มีใครไม่รู้จักจางเย่เช่นกัน รปภ. คนนี้กล่าวว่า "วันนี้ภาควิชาภาษาจีนกำลังตกแต่งห้องประชุมใหม่ พวกอุปกรณ์ต่างๆ ก็วางกองไว้แถวนั้นเต็มไปหมด ไม่มีที่จอดรถหรอกนะครับ ผมแนะนำให้จอดรถข้างนอกจะดีกว่า"

จางเย่หันไปขอบคุณ "ได้เลย ขอบคุณมากครับ"

รถจอดอยู่ด้านนอก จางเย่เดินเข้าไปทางประตูหน้า

ตรงที่จอดรถ คนที่เดือนผ่านไปผ่านมาล้วนมองเห็นเขาได้ทันที มีคนเข้ามาล้อมเจ็ดแปดคน

"จางเย่!"

"ไอ้หยา เจอตัวจริงแล้ว!"

"มาทำงานที่เป่ยต้าเหรอ? พวกเราจะขอลายเซ็นหน่อยสิ!"

ในกลุ่มนั้นมีหญิงชราและเด็กปนอยู่ด้วย ชายหญิงเด็กแก่ล้วนเป็นแฟนคลับของเขากันหมด แม้แต่ดาราทำเนียบ A ก็ยังยากที่จะมีคนที่สามารถดึงดูดกลุ่มคนที่แตกต่างได้ขนาดนี้ อย่างเช่นพวกนักร้องเกาหลี มักมีฐานแฟนคลับที่อายุน้อยกว่ายี่สิบปี กลุ่มดาราในประเทศจะมีฐานที่กลุ่มคนวัยยี่สิบสามสิบ ในขณะที่นักแสดงหน้าเก่าก็จะมีฐานผู้ชมหลากหลาย ทว่าอยู่แค่ราวๆ ช่วงสามสิบสี่สิบเท่านั้น ยกเว้นเพียงจางเย่ ชายหนุ่มไม่ได้จำกัดเรื่องที่เขาเล่นและพูดได้ ไม่ว่าจะอ่านนิทานเด็ก ทำรายการห้องเลคเชอร์ ทำรายการทอล์คโชว์ แต่งเพลง เขียนหนังสือ ด่าคน ก่อเรื่องวุ่นวายต่างๆ นานา ซึ่งนี่คือเหตุผลที่ทำให้เขาไม่มีฐานผู้ชมจำกัดเป็นพิเศษ กล่าวได้ว่า แฟนคลับของเขามีตั้งแต่อายุสี่ขวบถึงแปดสิบปีในจำนวนใกล้เคียงกัน

สำหรับคนอื่น นี่คือจุดอ่อน เพราะจางเย่ไม่มีเป้าหมายแฟนคลับที่เจาะจง แต่จางเย่กลับเห็นต่าง เห็นว่านี่คือจุดแข็ง ในเมื่อเป้าหมายของเขาแตกต่างจากคนอื่นๆ เขาต้องการเป็นซูเปอร์สตาร์แถวหน้าของโลก ซึ่งเป็นเป้าหมายที่ยังไม่มีใครทำได้สำเร็จ และไม่ใช่สิ่งที่คนที่มีกลุ่มเป้าหมายและแฟนคลับจำกัดจะทำได้ ดังนั้นการมีกลุ่มเป้าหมายจำกัดสำหรับเขาคือสิ่งที่เปล่าประโยชน์ แม้ว่าหนทางของจางเย่นั้นจะช้าและยากเย็นยิ่งกว่าคนอื่นๆ ทว่าแต่ละก้าวของเขาคือความก้าวหน้าอย่างแท้จริง มั่นคงและยั่งยืน ทำให้รากฐานของเขานั้นแข็งแกร่ง นี่คือการลับดาบไม่ทำให้เนิ่นช้า[1] แม้ว่าความนิยมของเขาค่อนข้างจะสับสนในตอนนี้ เพราะเขาเข้าไปวุ่นวายกับทุกหน้าที่การงานแต่ไม่ได้ไปถึงจุดสูงสุดอะไรขนาดนั้นเพียงอย่างเดียว จึงทำให้มีชื่อเสียงในหลายๆ ด้าน จางเย่รู้สึกพอใจอย่างยิ่ง เขาเชื่อว่าข้อดีของการมีแฟนคลับหลากหลายจะแสดงผลในอีกไม่ช้าหรอก

"จางเย่!"

"ขอลายเซ็นได้ไหม!"

"อาจารย์จางน้อย ลูกฉันชอบคุณมากเลยนะ"

"อาจารย์จาง พ่อฉันเป็นแฟนคลับของคุณ แกบอกว่า ‘ความฝันในหอแดง’ บรรยายได้เยี่ยมมาก ถ้าเกิดคุณถ่ายรูปคู่กับฉันได้ล่ะก็ พ่อต้องดีใจมากแน่ๆ"

ทุกคนรุมล้อมไม่ยอมให้เขาไป

จางเย่ก็ไม่ถือสา ตอบสนองความต้องการของทุกคนอย่างกระตือรือร้นเช่นกัน

แต่ก็ยังมีคนที่หันมามองด้วยความประหลาดใจ ชัดเจนว่าเป็นคนที่ไม่รู้จักจางเย่ ถึงเขาจะมีชื่อเสียงในเมืองหลวง แต่ยังไม่ถึงขนาด ‘ใต้หล้าไม่มีใครไม่รู้จัก’ หรอกนะ เพราะเขามักจะทำนี่นิดนั่นหน่อย ไม่ได้เป็นคนที่ทำเรื่องราวในพื้นที่แวดวงเดิมๆ ซ้ำแล้วซ้ำเล่าสะสมผลงานจนไม่มีใครไม่รู้จัก ขณะที่คนที่เป็นเหมือนเขานั้น กลับไม่มีใครดังเท่าเขามาก่อน ไม่มีใครเทียบเขาได้เลย

พอจากไป

เซ็นชื่อให้เหล่าแฟนคลับเสร็จ จางเย่ก็วิ่งเหยาะๆ เข้าไป เหล่านักศึกษาที่พบเขาหลายคนต่างพากันหันมากล่าวทักทายเขาอย่างกระตือรือร้น จางเย่ไม่พลาดที่จะตอบกลับเช่นกัน "อรุณสวัสดิ์"

ตรงหน้าคือเขตภาควิชาภาษาจีน

มีรถสิบล้อวิ่งเข้าออก ทิ้งอุปกรณ์ก่อสร้างไว้กองโต

คนคุมงานกลุ่มหนึ่งกำลังยุ่งวุ่นวายกันน่าดู เดิมทีจางเย่จะตรงเข้าไป แต่บังเอิญเหลือบเห็นคนที่เขาไม่คิดว่าจะเจอเข้าเสียก่อน -- อู๋เจ๋อชิง!

ฉิ* คนที่ไม่คิดจะเจอที่สุด!

ทำไมเพิ่งมาทำงานก็เจอกันแล้วล่ะ?

จางเย่คิดว่าวันนี้โชคไม่ค่อยดี เขารีบหาทางเลี่ยงหนี เตรียมจะเดินอ้อมแกล้งทำเป็นไม่รู้ไม่เห็น

อู๋เจ๋อชิงวันนี้ยังคงสวมชุดกี่เพ้า แต่เปลี่ยนสีเป็นสีน้ำเงินเข้ม ตรงยอดอกปักลายดอกไม้สีดำ ไม่มีรอยตกแต่งอื่นอีก สีน้ำเงินเข้มความจริงไม่ค่อยสวยสักเท่าไร โดยเฉพาะเป็นกี่เพ้า คนธรรมดาใส่ไม่ขึ้นแน่ เพราะทำให้ดูมีอายุไปเล็กน้อย ทว่าพอมาอยู่บนตัวอู๋เจ๋อชิงกลับ... เอาล่ะ ก็ได้ ดูแก่นิดหน่อย อีกฝ่ายก็อายุตั้งขนาดไหนแล้ว จะให้ใส่สีสันสดใสเหมือนเด็กๆ ก็ไม่ใช่ วันนี้อากาศหนาว ด้านนอกจึงมีเสื้อคลุมทับอีกตัว แต่ว่าจะใส่อะไรก็ล้วนชวนมองไปหมด ช่างงดงามอ่อนช้อยดึงดูดสายตา!

อู๋เจ๋อชิงกำลังยืนคุยกับชายหนุ่มที่อายุพอๆ กับจางเย่อยู่สองคน

อู๋ม่องอแงราวกับเด็กน้อยอยู่บ้าง "อาเล็กๆ"

อู๋เจ๋อชิงไม่ได้มองเขา เธอหันไปสั่งการคนงานแล้วถึงยิ้มน้อยๆ หันไปกล่าวด้วย "ไม่ต้องพูดแล้ว กลับบริษัทเธอไปเถอะ อายุ่งอยู่นะ"

อู๋ม่ออุทานคำหนึ่ง "อายุ่งผมไม่ยุ่งเหรอ? บริษัทผมเปิดง่ายนักนี่ หาเลี้ยงปากท้องคนงานร้อยสองร้อยคนก็หน้าที่ผม อาช่วยผมหน่อยสิ ไม่งั้นปีนี้บริษัทผมได้เจ๊งแน่ ยอดขายตกลงทุกวันๆ ผมแทบจะตายแล้วอ่ะ"

"คุณจาง ของตรงนี้โดนฝนไม่ได้ ช่วยให้พวกเขายกไปไว้ข้างในหน่อยนะคะ รบกวนคุณนิดหนึ่ง" อู๋เจ๋อชิงหันไปสั่งงานหลายคำ ก่อนหันมาพูดกับหลานชายคนนี้ "เสี่ยวม่อ ตอนแรกที่บ้านก็บอกแล้วว่าให้เรียนหนังสือดีๆ มาเป็นข้าราชการ หรือทำงานศึกษาก็ยังดี แต่เธอก็ไม่ฟัง มหา'ลัยเรียนยังไม่ทันจบก็อยากออกมาทำธุรกิจอีก ตอนนี้รู้แล้วสิ? บริษัททำง่ายซะที่ไหน"

อู๋ม่อกล่าว "ผมยืมเงินพ่อกับแม่มาไม่น้อย ถ้าเกิดขาดทุน ผมจะเงยหน้าขึ้นมาได้ยังไง อาช่วยผมหน่อยสิ"

อู๋เจ๋อชิงกล่าว "ทางฉันยังเหลือเงินนิดหน่อย ไม่พอเอาไปเติมหลุมให้เธอ แต่ก็พอถ่วงเวลาได้บ้าง"

อู๋ม่อไม่รับข้อเสนอ "เงินอาผมจะเอามาได้ยังไง แถมยังไงก็ไม่พอหรอก รักษาได้แต่อาการไม่รักษาโรค ตอนนี้ที่ผมต้องการคือยอดขาย อีกเดี๋ยวก็ตรุษจีนแล้ว ผมติดต่อซื้อช่วงเวลาโฆษณาจากสถานีปักกิ่งหน้าเลือดมาได้แล้ว ฉายสิบห้าวินาทีทุกชั่วโมงแน่ะ นี่ผมดิ้นรนครั้งสุดท้ายแล้วจริงๆ อาช่วยผมสักหน่อยสิ? นะ ผมไม่อยากได้อะไรทั้งนั้น แค่ให้อาช่วยคุยกับอาจารย์จางเย่หน่อย ให้เขาช่วยผมทำแผนโฆษณาแล้วมาช่วยออกโฆษณาให้หน่อยเท่านั้นเอง จะให้ดีก็อย่าให้แพงมากนะ แหะๆ"

หือ?

ทำไมพูดถึงฉันด้วยล่ะ?

จางเย่อยากจะเข้าไป อืม จะไปแอบฟังสองคนนี่คุยกันก็ไม่ดี แต่ตรงนี้ก็ฟังไม่ชัดซะด้วยสิ โฆษณา? ตัวแทน? หลานของอู๋เจ๋อชิง?

======================

การลับดาบไม่ทำให้เนิ่นช้า เป็นสำนวน หมายถึง การเตรียมตัวนั้นไม่เสียเวลา

======================

\(^O^)/ ประกาศผลกิจกรรมรับสงกรานต์ เฮฮฮฮ

*+* ยอดไลค์วันที่ 12 เมษา ของตอน #347 เวลา 17:20:32 น. มี 480 ไลค์

รับไปเลย 3 วัน วันละ 3 ตอน ตอนละ 300 เหรียญทอง ในช่วง 13 - 15 เมษายน 2561 อัพตามเวลาปกติ

**+** มีรีดๆ ผู้น่ารักแคปจำนวนคนเข้ากลุ่มหลัก 5999 ทัน

แถมวันที่ 16 เมษายน 2561 อีกวัน อัพตามเวลาปกติ

ขอบคุณรีดๆ ผู้น่ารักทุกคนที่มาร่วมกิจกรรมสนุกๆ นี้และอยู่กับพวกเรากันมาเสมอนะขอรับ ครึกครื้นจุใจสุดๆ เลย >,...,<!!!

*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./57.md)