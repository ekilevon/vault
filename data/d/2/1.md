##บทที่ 98 : คุณน้าเจ้าของห้อง!
ภายในห้องนอน 

บรรยากาศช่างเป็นใจ

คุณน้าเจ้าของห้องไม่ได้แสดงท่าทีปฏิเสธอย่างชัดเจน กระทั่งถ้อยคำดุด่าก็ไม่มี ดังนั้นจางเย่จึงไม่คิดจะเกรงใจอีกต่อไป เขาถือคติว่า ‘ไม่เอาเปรียบก็โง่’ เดินหน้าหากำไรกับคุณน้าเจ้าของห้องต่อไป จางเย่ไม่เคยมีแฟนมาก่อน แน่นอนว่าต้องไม่เคยมีประสบการณ์กับเรื่องแบบนี้ เขาจึงได้แต่เงอะๆ งะๆ เหมือนคลำหินข้ามแม่น้ำ ความคลุมเครือของบรรยากาศทำให้ชายหนุ่มใจสั่น! 

โอกาสพิเศษแบบนี้ทำให้จางเย่อยากจะร้องเพลงขึ้นมาทันที

เธอคือแอปเปิ้ลน้อย แอปเปิ้ลน้อย ของฉัน!*

จุดชีวิตฉันให้ลุกเป็นไฟ ไฟ ไฟ ไฟ ไฟ!

ช่างเถอะๆ เสียบรรยากาศหมด ไม่ร้องดีกว่า!

ไม่ว่าอย่างไรจางเย่ก็รู้สึกฮึกเหิมสุดๆ แล้วตอนนี้ เขารู้สึกว่าชีวิตช่างดี๊ดี

ขณะจางเย่ตั้งท่าจะเปลี่ยนตำแหน่ง เหราเฉินเฉินกลับตื่นขึ้นมากะทันหัน! 

ตัวแสบน้อยบอกอย่างง่วงงุน “คุณป้า หนูหิว!”

คุณน้าเจ้าของห้องสะลึมสะลือตอบว่า “รู้แล้ว!”

“คุณป้า หนูหิว!” ตัวแสบน้อยงอแงต่อไม่หยุดทั้งที่ตายังหลับ “หนูหิว หนูหิวๆๆ” 

ทันใดนั้น เหราอ้ายหมิ่นก็ตื่นขึ้นเต็มตา เธอยืดตัวตึงทันทีและเพียงพริบตาก็ปัดมือของจางเย่ที่กำลังล่วงเกินอยู่อย่างแรง! 

ก่อนที่จางเย่จะได้ทันตอบสนอง ข้อมือของเขาก็ถูกเหราอ้ายหมิ่นคว้าไว้แน่น!

จางเย่ไม่รู้ว่าเกิดอะไรขึ้น รู้แต่ว่าตาพร่าหัวหมุน เหมือนกับโลกทั้งใบพลิกคว่ำตาลปัตร ภาพเพดาน ไฟเพดาน และกรอบรูปบนผนังแวบผ่านตาไป แล้วก้นเขาก็กระแทกกับพื้นข้างเตียง ถึงตอนนี้ความเจ็บปวดสุดแสนก็แล่นปลาบ!

“ไอ้หยา เฮ้ย!” จางเย่กรีดร้อง 

เหราอ้ายหมิ่นมองดูเขาจากบนเตียง “นายนี่เอง ไอ้หนู! ขึ้นมาทำอะไรบนเตียงฉัน!?”

จางเย่ครางตอบ “ก็ผมน่ะสิ...เมื่อคืนนี้ผมเล่านิทานให้เฉินเฉินฟังจนง่วงแล้วก็เผลอหลับไปไง!”

เหราอ้ายหมิ่นจ้องหน้า “งั้นแกมาจับฉันเพื่อ!?”

จางเย่ถึงกับอึ้ง “คุณไม่รู้ว่าผมอยู่บนเตียงเหรอ?”

จางเย่เข้าใจในที่สุด เวรเอ๊ย! คุณน้าเจ้าของห้องไม่ได้อนุญาตให้เขาเข้าหาเสียหน่อย แต่เพราะว่าเธอนอนกับเฉินเฉินน้อยมาตลอดหลายวันมานี้ จึงคิดว่าเขาเป็นเฉินเฉินงั้นสิ? คิดว่าคนที่จับตัวเธอคือหลานสาวตัวเอง? ดังนั้นเธอถึงได้บอกว่า ‘อย่าซน’? จนเมื่อกี้ที่เฉินเฉินร้องบอกว่าหิว เสียงนั้นดังมาจากอีกฟากหนึ่งของเตียง เหราอ้ายหมิ่นถึงได้รู้ตัว? แล้วเหวี่ยงจางเย่ตกเตียง!

สรุปว่าเข้าใจผิด!

น้องสาวเธอสิ เข้าใจผิดหนักมาก!

จางเย่อยากจะร้องไห้ในใจ เขานอนแบ็บอยู่บนพื้นลุกไม่ขึ้นจริงๆ เพราะเจ็บจุกอย่างมาก เขาเองก็ไม่รู้ว่าเกิดอะไรขึ้น รู้แต่โดนเหวี่ยงตกเตียงด้วยมือเดียวของน้าสาวเจ้าของห้อง เจ๊ใหญ่เหรา! ท่านเทพธิดาเหรา! นี่เจ๊แข็งแรงขนาดไหนเนี่ย!? เจ๊ทุ่มข้ามไหล่ได้ด้วยมือข้างเดียวเนี่ยนะ!? โหดเกินไปแล้ว! แต่เมื่อจางเย่เป็นคนผิด เขาก็ได้แต่ชิงตีโพยตีพายก่อนทั้งๆ ที่เป็นคนล่วงเกินอีกฝ่าย เขากรีดร้องเสียงดังทั้งที่ยังนอนอยู่บนพื้น “ผมไม่ไหวแล้ว! ไอ้หยา! จะตายอยู่แล้ว! เอวหักแน่เลย! ไม่ไหวแล้ว!”

เหราอ้ายหมิ่นเหยียดตามอง “ใครใช้ให้นายซี้ซั้วจับล่ะ! เอาล่ะๆ หยุดร้องได้แล้ว ถือว่าฉันลงมือหนักไปละกัน!”

จางเย่ยังคงอายจึงได้แต่ร้องดังขึ้นอีก “โอ๊ย ศอกผม! ไอ้หยา เข่าผม! ไอ้หยา หลังผม!” เขายังโวยวายต่อไม่เลิก 

เหราอ้ายหมิ่นพันผ้าเช็ดตัวใหม่แล้วก้าวลงจากเตียงเท้าเปล่า คุกเข่าลงด้านข้างแล้วจับข้อศอกเขา “เจ็บตรงนี้หรือเปล่า?”

จางเย่ตอบ “ตรงนี้ไม่เจ็บ”

“งั้นตรงนี้?” เหราอ้ายหมิ่นตรวจหัวเข่าของเขา 

“เอ่อ ตรงนั้นก็ไม่เจ็บ” จางเย่บอก

“งั้นตรงนี้?” เหราอ้ายหมิ่นกดไปที่หลัง

“ก็ไม่เจ็บเหมือนกัน” จางเย่บอก

เหราอ้ายหมิ่นเตะตูดเข้าให้พร้อมหน้าตาบูดบึ้ง “ไอ้เด็กเวร ถ้าไม่เจ็บ จะร้องทำไมกัน? ลุกขึ้นเร็วๆ ไม่ต้องมาสำออย!”

จางเย่ยิ่งกรีดร้องหนักขึ้น “ลุกไม่ขึ้น ขยับตัวไม่ได้แล้ว!”

เหราอ้ายหมิ่นเม้มปากแล้วยืดแขนสอดใต้เอวของเขา จากนั้นก็โยนจางเย่กลับขึ้นเตียงไปง่ายๆ เหมือนยกถุงข้าวสาร ไม่รู้ว่าเธอรู้วิชาแพทย์จีนแผนโบราณหรือเปล่า แต่เธอก็เข้ามาจับชีพจรของเขาก่อนจะยืนยันว่า “ไม่เป็นไรแล้ว แค่กล้ามเนื้ออักเสบนิดหน่อย นอนซะ ฉันจะรักษาให้!” เธอหันไปบอกกับเฉินเฉินว่า “ไปเอากระเป๋ายาของป้ามาให้หน่อย อยู่ใต้ตู้น่ะ”

เฉินเฉินตอบอย่างไม่ใส่ใจ “อื้อ” แล้วลุกไปหยิบกระเป๋ายา

จางเย่ยังช็อกไม่หายที่โดนเหราอ้ายหมิ่นเหวี่ยงขึ้นเตียงด้วยมือเดียว “คุณน้าเจ้าของห้อง คุณฝึกกังฟูหรือเปล่าเนี่ย?”

“นายจะสนใจไปทำไม?”

“งั้นทำไมคุณแข็งแรงจัง?”

“เรื่องของฉัน ไม่ต้องยุ่ง”

“...อ่อ” จางเย่ไม่ถามต่อ

เมื่อกระเป๋ายามาถึง เหราอ้ายหมิ่นก็หยิบขวดยาหม่องน้ำขึ้นมา ขวดมันขลังเก่าเก็บมากเสียจนดูเหมือนขวดน้ำมันงามากกว่า 

“ของเก๊เปล่าเนี่ย?” จางเย่บ่นต่อ “จะได้ผลเหรอ?”

“สมองนายนี่มีแต่ขี้เลื่อยรึไง? นอนลงซะแล้วอยู่นิ่งๆ ด้วย!” เหราอ้ายหมิ่นจิกกัดเข้าให้เต็มประโยค จากนั้นเทยาหม่องน้ำลงบนตัวเขาแล้วเริ่มนวด “บอกมาว่าเจ็บตรงไหนบ้าง!”

เฉินเฉินมองอยู่แวบเดียวก่อนเดินลงไปชั้นล่าง เธอคงจะหิวมากจนต้องไปหาของกินเอาเอง

หลังจากถูนวดอยู่ไม่กี่ที เหราอ้ายหมิ่นก็ก้าวขึ้นเตียงใหม่อีกรอบ คงเพราะออกแรงไม่ถนัดหรือไม่ก็ไม่สะดวก ตอนนี้เธอมาคุกเข่าอยู่ด้านข้างของจางเย่เพื่อนวดหลังให้ การทำแบบนี้ทำให้เธอใช้แรงได้มากขึ้น 

“เจ็บตรงนี้ กับตรงนี้!”

“รู้แล้ว”

“ตรงนี้ก็ด้วย!”

“...เออๆ ทนหน่อยน่า” 

เหราอ้ายหมิ่นคงเรียนมาจริงๆ เพราะเทคนิคของเธอดีมาก เก่งกว่าพวกมืออาชีพเสียอีก 

ความเจ็บปวดเริ่มบรรเทา ความรู้สึกเพลิดเพลินเริ่มเข้ามาแทนที่ ดีโคตรๆ! สบายสุดๆ! จางเย่หลับตาลงซึมซับความสบายอย่างเต็มที่!

“ยังเจ็บอยู่ไหม?”

“เจ็บสิ”

“ทำไมฉันดูนายเหมือนไม่เจ็บเลยนะเนี่ย?”

“เปล่านะ ยังเจ็บมากอยู่เลย!”

เหราอ้ายหมิ่นไม่ได้พูดอะไรอีก เอาแต่ถูนวดหลังและต้นขาให้เขาต่อ เธอถึงกับจับก้นเขาขณะที่ออกแรงนวดในแนวเฉียง

สิบนาทีต่อมา

เหราอ้ายหมิ่นตบก้นเขา “เอาล่ะ เสร็จแล้ว” 

จางเย่ลุกขึ้นนั่งแล้วยืดตัว “ทำไมผมยังรู้สึกระบมอยู่เลยล่ะ?”

“ไร้สาระ โดนฉันเหวี่ยงแล้วแค่กล้ามเนื้อเคล็ดเฉยๆ นี่นายควรจะดีใจนะ ถ้าเหล่าเหนียงเอาจริงล่ะก็ อย่างน้อยๆ ก็ต้องมีแขนเดาะขาหักกระดูกร้าวนั่นแหละ” เหราอ้ายหมิ่นไล่เขาออกไปจากเตียง “เร็วๆ ไสหัวไปได้แล้ว ทีหลังเวลานอนก็นอนดีๆ หน่อย อย่าไปคว้าไปลูบอะไรมั่วซั่วอีก!” 

“ผมยังไม่ได้กินข้าวเช้าเลยนะ” จางเย่มองเธอ

“ไม่มี! กลับบ้านไปหากินเองไป!” เหราอ้ายหมิ่นบอก

จางเย่ได้แต่กระย่องกระแย่งลงบันไดกลับบ้านตัวเองไป


------------------------------------------------
* เพลง 小苹果 (Little Apple) ของวง 筷子兄弟 (Chopsticks Brothers) ที่ดังมากในปี 2014 จนวงเกิร์ลกรุ๊ปอย่าง T-ARA นำไปร้องเป็นเวอร์ชั่นเกาหลี


*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./2.md)