##บทที่ 624 : โจทย์เลขคณิตที่ทำให้คนต้องกระอักเลือด!
มีคนมุงนับไม่ถ้วน
"คำถามล่ะ?"
"อาจารย์จางรีบเร็ว!"
"ทุกคนรออยู่นะ!"
"ฉันต้องได้ภาพลายพู่กันของจางเย่!"
"ฮ่าๆ ฉันว่าถ้าพวกเราตอบถูกหมด ต้องเขียนภาพลายมือให้คนเป็นหมื่นเป็นแสนแบบนี้ อาจารย์จางเขียนจนสามสิบก็ยังเขียนไม่จบหรอก!"
"วะฮ่าๆ ในที่สุดก็ได้เอาคืนจางเย่แล้ว!"
"นั่นสินะ ก่อนหน้านี้มีแต่เขาขุดหลุมดักคนอื่น คราวนี้ฮวงจุ้ยเปลี่ยนทิศแล้ว ในที่สุดก็ถึงคราวของเขา ปัญญารวมหมู่ไร้เทียมทาน ทุกคนร่วมมือกัน จัดการอาจารย์จางเถอะ!"
"จับมือ"
"ทุกคนร่วมมือกันเถอะ!"
"ใช่ คนเดียวเอาชนะเขาไม่ได้ งั้นก็จับมือกันสู้กับอาจารย์จาง ต่อให้อาจารย์จางจะมีสามเศียรหกกร ก็ไม่มีทางสู้ปัญญารวมหมู่ของคนจำนวนมากได้ อีกอย่างเขาก็บอกเองว่านี่คือโจทย์เลข ป.2 ป.3 คราวนี้เราจะจัดจางเย่ให้ได้เห็นความร้ายกาจของพวกเราบ้าง!"
"เห็นด้วย!"
"เอาด้วย!"
"ทุกคนพร้อมจะลงมือแล้ว!"
"เรามีอาจารย์คณิตศาสตร์จากเป่ยต้าร่วมมือด้วยนะ กร๊ากๆ นั่นเพื่อนร่วมงานจางเย่เชียวนะ อาจารย์คณิตศาสตร์จากสถาบันการศึกษาที่ดีที่สุดของประเทศ จางเย่ไม่คิดแน่ๆ ว่าเพื่อนร่วมงานเขาจะมาร่วมวงด้วย ไม่งั้น เขาต้องไม่กล้าโม้ใหญ่โตแน่ มา! พวกเราเตรียมลอกคำตอบอาจารย์กัน! ในเมื่อคำตอบเปิดสาธารณะ จางเย่เองก็ไม่ห้ามลอกคำตอบนี่จริงไหม?"
"ใช่ มีเด็กเป่ยต้าด้วยนะ พวกหัวกะทิยิ่งกว่าหัวกะทิเสียอีก ฉันไม่เชื่อหรอกว่าคนมากขนาดนี้ยังจะแก้ปัญหาเด็กประถมไม่ได้!"
ทุกคนมั่นใจอย่างยิ่งยวด บวกกับที่จางเย่เรียกลมเรียกฝนก่อนหน้านี้ในเวยป๋อ ยิ่งขำเข้าไปอีก ดังนั้นทุกคนถึงได้เต้นตามเพลงของจางเย่ ถ้าพวกเขาทำให้จางเย่ผู้ไร้เทียมทานไม่เคยพ่ายแพ้ในโลกออนไลน์ได้พ่ายแพ้บ้าง ทุกคนก็ยินดีที่จะได้เห็น แม้แต่แฟนคลับเดนตายของจางเย่เองก็อยากเห็นผลลัพธ์นี้เช่นกัน นี่คือผลลัพธ์ที่เหล่าคนยั่วแหย่จางเย่รอคอยมากที่สุด!
เมื่อเรื่องราวมาถึงขั้นนี้ อย่าว่าแต่คนอื่นเลย ไม่ว่าใครก็ล้วนอยากรู้ว่าอาจารย์จางผู้บัดซบจะโดนหนักไปถึงขั้นไหนกันสุดๆ!
ทว่าจางเย่ยังคงเงียบ ทั้งยินดียิ่ง เขาทราบว่าดาราดังนั้นควรเป็นเช่นนี้เอง การที่แฟนๆ และผู้คนออกมาเหยียบย่ำ ไม่ได้แปลว่าพวกเขาไม่ชอบ เช่นที่เกิดขึ้นตอนนี้ เพราะความจริงนั้นทุกคนชอบจางเย่มากเกินไปเท่านั้นเอง ลูกพี่รู้!
คำถามแรก!
ภายใต้สายตานับหมื่นคู่ คำถามแรกได้ปรากฏขึ้น!
ห้องเลคเชอร์ของจางเย่ คำถามข้อที่หนึ่ง : จางน้อยเป็นเจ้าของร้านรองเท้า รองเท้าหนึ่งคู่มีต้นทุน 20 หยวน ขายราคา 30 หยวน ลูกค้าให้แบงค์ 50 หยวน แต่จางน้อยไม่มีเงินทอน ดังนั้นจึงเอาแบงค์ 50 ไปแตกที่ร้านข้างๆ เป็น 10 หยวน 5 ใบ สุดท้ายเขาจึงทอนเงินไป 20 หยวน จากนั้นร้านข้างๆพบว่าแบงค์ 50 นั้นเป็นแบงค์ปลอม จางน้อยจึงได้แต่จ่ายคืนไปอีก 50 หยวน ขอถามว่าจางน้อยขาดทุนไปเท่าไร?
"โจทย์แค่นี้?"
"ดูง่ายสุดๆ เลยนี่นา!"
"เหอๆ คำถามนี้ธรรมดาจะตาย"
หลายคนเห็นโจทย์แวบแรกต่างวิพากษ์วิจารณ์กันทั้งนั้น ขีดๆ เขียนๆ อยู่พักใหญ่ก็ได้คำตอบ ล้วนแต่เห็นว่าคำตอบของตัวนั้นถูกต้อง แต่ว่าพอพิมพ์คำตอบออกมาแล้ว..กลับพบว่าคำตอบจากคนอื่นๆ ในกลุ่มนั้นไม่เหมือน!
มีคนตอบยี่สิบ
มีคนตอบสามสิบ
มีคนตอบห้าสิบ
ทุกคนแทบจะรบรากันเอง!
"ตอบยี่สิบชัดๆ !"
"ห้าสิบต่างหาก! พวกนายคิดเลขกันเป็นรึเปล่าเนี่ย?"
"สามสิบเห็นๆ ถ้าไม่ใช่ ฉันยอมเอาหัวกระแทกกำแพงตาย!"
"หกสิบเว้ย!"
แค่ธรณีประตูคำถามแรกก็กั้นคนได้มากแล้ว ทุกคนเพิ่งจะได้รับรู้ด้วยตนเองก็คราวนี้ แม่*มันสิ! ตรงไหนกันที่เป็นคำถามธรรมดาๆ หา? แม่*มีกับดักอยู่นี่หว่า ไม่งั้นทำไมทุกคนถึงได้ตอบกันประหลาดๆ แบบนี้ล่ะจริงไหม?
ทว่า ..ที่ทำให้ทุกคนตกตะลึงคือคำถามต่อจากนี้ต่างหาก!
เห็นคำตอบอันหลากหลายแล้ว ทุกคนจึงเพิ่งตระหนัก คำถามแรกนี้ไม่ใช่แค่คำถามระดับประถมที่ธรรมดาจนไม่อาจธรรมดาไปยิ่งกว่านี้ได้อีก!


……


คำถามข้อที่สอง
ตัวเลข 1 - 10 สามารถแบ่งออกเป็น 4 กลุ่มได้ดังนี้ :
1, 3, 7, 8;
1 0;
5, 9;
2, 4, 6
ขอถามว่าการแบ่งดังข้างต้นใช้กฎใดเป็นตัววัด
"หือ?"
"อะไรวะ?"
"กฎ? กฎผายลมสิ!"
"คอมบินาทอริก? ก็ไม่ใช่นี่! เลขระดับประถมไม่มีเรื่องคอมบินาทอริกนี่หว่า? ไม่ใช่แบ่งเลขเอามั่วๆหรอกเหรอ? แม่*ไม่มีกฎอะไรหรอก!"
"คำถามของน้องสาวนายน่ะเซ่!"
"ฉันจะบ้า!"
ชาวเน็ตเริ่มเบิกตากว้างแถบถลนด้วยความงุนงงแล้ว!


……


จากนั้นเป็นคำถามข้อที่สาม
7111=0 / 8809=6 / 2172=0 / 6666=4 / 1111=0 / 2222=0 / 0000=4 / 5555=0 / 8193=3 / 8096=5 / 4398=3 / 9475=1 / 9038=4 / 3148=2
ขอถามว่า :
2889 = ?
"เชี่*!"
"เชี่*เอ๊ยเชี่*!"
“2889?”
"ใช้บวกลบอะไรรึเปล่านะ? เอาคำตอบชุดก่อนหน้ามาบวกลบกันแน่ๆ !"
"ให้ฉันลองดูซิว่าจะทำไงกับ 2889"
"ไม่ใช่ ไม่ใช่ผลรวมเลขโดด!"
"อ๊ากกกกกกกกกกกกกกกกกกกกกกกกกก!"


……


คำถามข้อที่สี่ :
จากภาพต่อไปนี้
แถวที่ 1 : ต่อไปนี้คือมนุษย์ต่างดาว --- จากนั้นตามด้วยภาพสี่ภาพ
แถวที่ 2 : ต่อไปนี้ไม่ใช่มนุษย์ต่างดาว --- จากนั้นตามด้วยภาพสี่ภาพ
แถวต่อมาเป็นภาพอีกห้าภาพ : ขอถามว่า ภาพต่อไปนี้ ข้อใดบ้างเป็นมนุษย์ต่างดาว
“……”
"ภาพไม่เหมือนกันนะ!"
"จะให้เดายังไงฟระ?"
"ฉันว่านะ แม่*นายน่ะสิวะเป็นมนุษย์ต่างดาว!"
ในที่สุดจางเย่ก็โพสต์ "เอาล่ะ ขอสี่คำถามก่อนแล้วกัน ทุกคนลองดูนะครับ เหลืออีกสี่สิบนาที ถ้าตอบถูกหมด มีรางวัลให้แน่ ไม่มีกติกาอะไร จะลอกคนอื่นก็ได้ ตอบทุกข้อ แล้วก็โพสต์ในเวยป๋อก็พอ ผมยืนยันว่านี่คือคำถามระดับประถมแน่นอนครับ ผมไม่ตั้งคำถามเกิน ป.5 เด็ดขาด"
ทุกคนอ่านจนจบ ยิ่งบ้าคลั่งกันเข้าไปใหญ่!
"ตกใจเยี่ยวราดแล้วว้อย!"
"สวรรค์! โลกของนักเรียนประถมแม่*น่ากลัวขนาดนี้เชียวหรือ?"
"เด็กน้อย! พวกพี่ยอมแพ้แล้ว! ฉันขอคุกเข่าคารวะพวกเธอ!"
"ร่วมคุกเข่า!"
"คุกเข่าแล้ว!"
"คุกเข่าราบคาบ!"
"ต่อไปจะไม่ดูถูกเด็กประถมอีกแล้วโว้ย!"
จนถึงตอนนี้ เหล่าผู้ใช้เวยป๋อที่บุกมาเอาคืนจางเย่ด้วยความมั่นใจเต็มเปี่ยม ล้วนแล้วแต่ตกตะลึงแล้วตกตะลึงอีก กระอักเลือดแล้วกระอักเลือดอีก!
ตอนนี้พวกเขาได้รู้ซึ้งแล้วว่าความจริงจางเย่นั้นบัดซบเพียงไหน!
โจทย์เลขคณิตของจางเย่ทั้งน่ากลัวและน่าอัศจรรย์เพียงใด!
แม่*มันสิ เรียกง่ายๆ ว่าอัศจรรย์แล้วอัศจรรย์เล่าอัศจรรย์ไม่มีสิ้นสุด!
"ไม่ได้ๆ ฉันจะลองคิดอีกรอบ!"
"ต้องคิดออกสิ ทุกคนระดมสมองกัน!"
"บ้านใครมีเด็กประถมอัศจรรย์บ้าง? รีบเรียกมาช่วยกันคิดหน่อย!"
"ใช่ หาเด็กประถมหน่อย!"
"เฮ้ย พวกนายมันจะขำกันไปหน่อยแล้ว!"
"ฉันยอมแพ้ โคตรหัวร้อนฉิ*!"
"ฉันน่ะเดาได้แต่แรกแล้ว พวกเราอย่าได้คิดจะเอาคืนจางเย่เลย ไอ้โจทย์นี้มันบ้าบอโคตรๆ คนก็บ้าบอ โจทย์ยิ่งบ้าบอ!"
“+100000! ”
"จางเย่มันดักชัดๆ !"
"ไม่เคยเห็นโจทย์ที่ไหนบัดซบขนาดนี้เลย!"








*-*-*-*-*-*-*-*-*-*-*-*-*-*-*-*-*-*-*-*-*-*






[Go To Next Chapter]( ./25.md)