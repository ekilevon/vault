##บทที่ 671 : พวกโค้ชเริ่มตีกันซะแล้ว!?
สตูดิโอที่หนึ่ง
สิ้นเสียงกรีดร้องยาวๆ หลัวอวี่ก็มาอุทานต่อในใจ ความคิดวิ่งวุ่นไม่รู้จะทำตัวอย่างไรดี
เหล่าโค้ชหลุดหัวเราะออกมาอย่างเอ็นดู
ในความคิดของโค้ชแต่ละคนต่างวิเคราะห์เสียงของหลัวอวี่ ช่างมีเสียงที่ดัง กักลมได้อย่างล้นเหลือ แถมเสียงร้องนี้ยังดังต่อเนื่องได้ถึงห้าหกวินาที
……
สตูดิโอที่สอง
ถึงแม้ว่าตัวจางเย่จะอยู่ที่นี่ แต่ก็ยังสามารถถ่ายทอดคำสั่งคุมสถานการณ์โดยรวม ทั้งที่เวทีและห้องส่งทั้งหมด ล้วนอยู่ภายใต้การควบคุมสั่งการของเขา
เขาคีบไมค์ขึ้นมากรอกคำพูดลงไป “กรรมการทุกท่าน รักษาจังหวะหน่อยนะครับ อย่าดึงให้นานเกินไป”
……
ทางด้านเวที
จางหย่วนฉีกล่าวประโยคขึ้นมาคุมสถานการณ์ “คุณชื่ออะไรคะ?”
หลัวอวี่จึงหุบปากที่อ้าค้างลง สูดลมหายใจเข้าออก ตอบ “ฉันชื่อหลัวอวี่ หลัวอวี่ค่ะ!”
จางหย่วนฉียิ้มน้อยๆ กล่าว “เสียงของคุณจัดว่ายอดเยี่ยมมาก โทนเสียงทำให้พยางค์ที่ออกมาแตกกระจาย มีพลังหนักแน่นมากทีเดียวและดึงดูดผู้คนได้เป็นจำนวนมาก ทำไมคุณถึงเลือกร้องเพลงนี้คะ? เพลง ‘ใครบอกคุณว่าฉันไม่เข้าใจ’ นี้เป็นบทเพลงร็อคที่มีชื่อเสียงมาก มีหลายคนที่นำมาขับร้องก็จริง แต่กลับเพิ่งเคยได้ยินผู้หญิงนำบทเพลงนี้มาร้องได้ขนาดนี้เป็นครั้งแรก พลังเสียงและการเปิดปากตะโกนแบบนั้น ฉันเชื่อว่าทุกคนที่นี่คงมีความรู้สึกเช่นเดียวกัน”
จางเสียมองไปที่เธอ “ท่อนที่ร้องว่า ‘ใครบอกว่าฉันร้องเพลงไม่เป็น’ ฟังแล้วทำให้ฉันสะเทือนใจจริงๆ ที่บ้านเธอไม่สนับสนุนให้เธอร้องเพลงใช่ไหม?”
หลัวอวี่ยอมรับ “ทั้งพ่อและแม่ไม่สนับสนุนเลยค่ะ ทั้งเพื่อนสนิทและคนรอบข้างทั้งหมด ไม่มีใครคิดว่าฉันจะร้องเพลงได้แม้แต่คนเดียว พวกเขาต่างรู้สึกว่าเสียงของฉันไม่เพราะ ส่วนคนที่บอกว่าฉันร้องเพลงได้แน่ๆ เป็นคนแรก ก็คืออาจารย์จางเย่ ไดเรคเตอร์ของ ‘เดอะวอยซ์’ ค่ะ ฉันจดจำวันนั้นได้ดี จำได้ชัดเป็นพิเศษเชียวแหละ วันนั้นอาจารย์จางมาตามหาฉันถึงที่โรงเรียนด้วยตัวเอง บอกฉันว่าต้องมาร่วมคัดเลือก ‘เดอะวอยซ์’ ให้ได้ แต่ตอนนั้นฉันยังไม่ได้ตอบตกลง ในใจฉันยังเอาแต่คิดว่าเสียงแบบนี้จะออกทีวีได้ที่ไหนกัน...ผลก็คือ ผลคือสุดท้ายก็มาโดยไม่รู้ตัวค่ะ! ที่เลือกเพลงนี้ ก็เพราะเป็นความในใจที่ฉันอยากร้องเพลงมาตลอด! เนื้อเพลงนี้ ฉันรู้สึกว่าเป็นคำพูดที่ฉันอยากจะพูดมาโดยตลอดค่ะ!”
จางเสียหัวเราะหึหึ กล่าว “เธอควรไปขอบคุณจางเย่นะ พวกเราเองก็ควรไปขอบคุณเขาเช่นกัน ถ้าไม่ใช่เพราะอาจารย์จางน้อย พวกเราคงไม่รู้หรอกว่าในประเทศนี้ยังมีนักร้องร็อคหญิงที่ทรงพลังขนาดนี้อยู่ด้วยน่ะ”
หลัวอวี่รีบกล่าว “ขอบคุณค่ะ! ขอบคุณอาจารย์ทุกท่านมากๆ ค่ะ! โอย ฉันตื่นเต้นจะตายแล้วอ่ะ ไม่คิดเลยว่าจะมีคนชอบฟังฉันร้องเพลงด้วย! ฉัน…...ฉัน…...ไม่เคยคิดไม่เคยฝันมาก่อนเลยค่ะ!”
เฉินกวงออกความเห็น “คุณแค่ต้องเชื่อมั่นในตัวเอง คุณเก่งมากจริงๆ พวกคนที่ไม่ชื่นชมเสียงร้องของคุณ เป็นคนที่ไม่เข้าใจดนตรีสักนิด ได้ยินคุณบอกว่าอาจารย์จางไปตามหาคุณที่โรงเรียนงั้นหรือ? อาชีพของคุณคือ?”
หลัวอวี่ตอบ “ฉันเป็นคุณครู เป็นคุณครูค่ะ!”
บรรดาโค้ชตระหนักได้ในทันที
เหล่าผู้ชมก็เพิ่งจะเข้าใจ มิน่าล่ะ มิน่าล่ะถึงร้องเพลงเพราะขนาดนี้ ที่แท้ก็เป็นมืออาชีพนี่เอง!
ฟ่านเหวินลี่ถาม “คุณเป็นครูสอนดนตรีอยู่ที่โรงเรียนอย่างนั้นหรือคะ?”
ห๊ะ? ยังจะมาครูสอนดนตรีอะไรกันอีกล่ะ! หลังอวี่เคยเจอคำถามนี้มามากกว่าหนึ่งครั้ง พลันเอะใจถึงสาเหตุได้ในที่สุด! เธออึกๆ อักๆ ถึงค่อยคายคำตอบ “ไม่ใช่ค่ะ ฉัน ฉันเป็นครูพละค่ะ!”
อะไรนะ?
เธอพูดว่าอะไรนะ!?
ฟ่านเหวินลี่หน้าตาตื่น!
เธอเป็นครูพละหรอกเรอะ!?
บรรดาผู้ชมในห้องส่งแทบเป็นลมล้มครืนกันทั้งแถบ! ครูพละต้องน่าทึ่งปานนี้เชียว!? ครูพละบ้านเอ็งร้องเพลงได้ขนาดนี้เลยเรอะ!? นี่มันท้าทายธรรมชาติเกินไปแล้ว! หนำซ้ำ คนสอนพละอย่างนี้ ยังเป็นสาวร่างบึกขนาดนี้ จางเย่ยังจะกล้าให้เธอมาขึ้นเวทีแม้กระทั่งให้เป็นหัวขบวนเปิดเวทีอีกเนี่ยนะ!? จากจุดนี้..บรรดาผู้ชมพลันได้รู้จักความบ้าดีเดือดของจางเย่อีกครั้ง!
จางเสียยิ่งสนใจมากขึ้น เรื่องที่สงสัยทั้งหมดจึงถูกยกมาถาม “งั้นเธอเรียนดนตรีกับใครล่ะ?”
หลัวอวี่กระพริบตาปริบๆ “ไม่เคยเรียนค่ะ ฉันงมร้องเอาเอง”
ตอนนี้เอง เฉินกวงตบเก้าอี้ฉาด “ไม่ว่าคุณจะสอนพละหรือสอนทุ่มน้ำหนัก ผมก็อยากได้คุณอยู่ดี! ไม่ต้องลังเลแล้วนะครับ มาอยู่ทีมผมเถอะ โค้ชที่นี่มีผมร้องร็อคอยู่คนเดียว ผมช่วยคุณได้เยอะกว่าพวกเขาเยอะ”
จางเสียร้องโห “นี่เริ่มขโมยคนแล้วรึ?”
เฉินกวงหัวเราะฮ่าๆ “เสี่ยวหลัว อย่าลืมนะว่าผมกดคนแรก”
จางหย่วนฉีกล่าว “เอ๊ะ เมื่อกี้ฉันเหมือนได้ยินคนพูดว่าอะไรนะ? บอกว่าโค้ชที่นี่มีคนร้องเพลงร็อคอยู่คนเดียวอะไรนี่แหละ?” พลางทำท่าแคะหู ราวกับฟังไม่ถนัด
เหล่าผู้ชมหัวเราะออกมา
เฉินกวงเหงื่อผุด “......” ฉิ* ลืมจางหย่วนฉีไปซะสนิท!
จางหย่วนฉีหันมา “เหล่าเฉิน ทำไมฉันยังจำได้ว่าตอนที่ฉันร้องเพลงร็อคน่ะ คุณยังไม่เดบิวต์เลยล่ะคะ?”
คำพูดนี้คือเรื่องจริง จางหย่วนฉีอาจอายุห่างจากเฉินกวงไม่มากนัก แต่จางหย่วนฉีกลับเดบิวต์มาตั้งนานแล้ว
เฉินกวงแทบพูดไม่ออก “แค่ก เจ๊จาง ก็ตอนนี้คุณเปลี่ยนมาร้องเพลงป๊อบแล้วนี่ครับ”
จางหย่วนฉีหัวเราะ “แต่พื้นฐานเพลงร็อคฉันก็ยังไม่หายไปไหนนะ” มองไปทางหลัวอวี่ “แล้วก็นะ พวกเราเป็นผู้หญิงเหมือนกัน ดังนั้นมาเข้าทีมฉันเถอะเสี่ยวหลัว”
เฉินกวงรีบขัด “เสี่ยวหลัว คุณมาหาผมทางนี้เลย! ผมช่วยคุณได้ทุกอย่างนะ!”
หลังอวี่กำลังลังเล
ฟ่านเหวินลี่ชี้ไปที่สามี ขณะกล่าวออกมาดื้อๆ “คนที่เขารู้จัก ฉันก็รู้จัก เขาช่วยคุณได้ทุกเรื่อง ฉันก็ช่วยได้เหมือนกัน!”
เฉินกวงตาเหลือก! “ฉันชี้แนะด้านการร้องเพลงร็อคให้เขาได้ แต่เธอไม่ได้ร้องเพลงร็อคนี่!”
ฟ่านเหวินลี่พูดแกมบังคับ “เสี่ยวหลัว คุณมาเข้าทีมฉันนะ ฉันสอนคุณไม่ได้ ฉันก็ให้เหล่าเฉินสอนคุณได้!”
เฉินกวงเคืองจนแทบลมจับ “ฉันล่ะหมดคำพูด!”
ฟ่านเหวินลี่กล่าวอย่างเด็ดขาด “คนนี้ต้องยกให้ฉัน!”
“ไม่ได้! เธอน่ะอย่าแม้แต่จะคิด!” เฉินกวงคำราม
ฟ่านเหวินลี่ถลึงตาใส่ ลงจากเก้าอี้แล้วเดินเข้าไปหา “คุณลองพูดอีกทีซิ”
จางหย่วนฉีหันไปซุบซิบอีกข้าง “สวรรค์ จะตีกันแล้วค่ะ! ฉันขอรีบเผ่นก่อนนะ!”
เหล่าผู้ชมพากันขำพรืด!
จางเสียกลอกตากับจางหย่วนฉี กล่าวเสียงเบาลง “เขาสองคนไม่ได้เป็นคู่สามีภรรยาต้นแบบแห่งวงการบันเทิงหรอกรึ?”
“ก่อนหน้านั้นน่ะใช่” จางหย่วนฉีกล่าวกลั้วหัวเราะ “แต่หลังอัดรายการตอนนี้จบแล้วล่ะไม่แน่!”
“ฮ่าๆๆ !” ผู้ชมระเบิดหัวเราะดังลั่น!
สุดยอด!
โคตรขำ!
ตอนโค้ชแย่งคนกันนี่ก็สนุกเหมือนตอนผู้เข้าแข่งขันแสดงเลย! ตีกันแล้ว! ตีกันแล้วจริงๆ !
รายการประกวดอื่นๆ พวกกรรมการส่วนใหญ่มักจะเธอดีฉันดีทุกคนดีแก่กัน กับการประกวดบางที่ กรรมการคนหนึ่งมองไปที่ลูกทีม จากนั้นกรรมการคนอื่นก็จะรู้ความหมายเป็นอันว่าจะไม่แย่งกัน อย่างมากก็แค่เอ่ยปากพอเป็นพิธี หรืออย่างบางรายการประกวดก็ข้ามส่วนนี้ไปเลย ให้กรรมการเลือกตรงๆ กำหนดให้ใครได้ใครไป บางทีแบ่งเป็นทีมหญิงทีมชาย หรือให้เลือกทีมตามหลักอาวุโส กล่าวได้ว่า ไม่มีเรื่องการมาแย่งชิงคนอย่างนี้แน่นอน! ‘เดอะวอยซ์มหาชน’ นับว่าได้ฉีกรูปแบบรายการประกวดเดิมๆ ทั้งหมดทิ้งไป อาจหาญเพิ่มเติมส่วนแย่งชิงคนให้โค้ชได้ ‘ตีกันอุตลุด’ แบบนี้ นี่เป็นอะไรที่แม้แต่คิดยังไม่มีใครกล้าคิด! จุดนี้เองที่ทำเอาพวกผู้ชมตื่นตาตื่นใจ!
จางเสีย——ศิลปินอาวุโสแห่งชาติ!
จางหย่วนฉี——ชื่อเสียงระดับนางฟ้าซูเปอร์สตาร์!
เฉินกวงและฟานเหวินลี่——นี่คือคู่สามีภรรยาต้นแบบ!
ศิลปินแห่งชาติกับนางฟ้าซูเปอร์สตาร์กลายเป็นสาวช่างซุบซิบนินทา? คู่สามีภรรยาต้นแบบก็ทะเลาะกันยกใหญ่? ทำไมมันต้องสมจริงขนาดนี้! ทำไมมันต้อง…….มหัศจรรย์ขนาดนี้ฟะ! พวกเขาแม่*ชอบดูแบบนี้แหละเว้ย!
ฮาฉีฉีกล่าวอึ้งๆ “พวกกรรมการทำไมถึง……”
อู่อี้ปาดเหงื่อ “เริ่มมาก็แย่งคนกันงี้เลยเรอะ!”
จางจั่ว เสี่ยวหวังและคนอื่นๆ ต่างจ้องมองทางนั้นอย่างโง่งม!
ในแผนรายการของจางเย่เขียนถึงส่วนที่โค้ชแย่งชิงคนเอาไว้ก็จริง แต่รายละเอียดต้องทำอย่างไรนั้น จางเย่กลับไม่ได้ระบุไว้ พวกเขาไม่เคยคิดเลยว่าผลลัพธ์สดๆ จะออกมาเป็นอย่างนี้! แย่งกันจริง! ตีกันจริง!
เจียงหยวนจับจ้องอย่างตื่นเต้นสนใจ!
ผู้บริหารคนอื่นๆ ของ CCTV และทีมงานรายการอื่นๆ เองก็ตกใจจนแทบวิญญาณหลุดออกจากร่าง ยอมศิโรราบต่อความสามารถและแผนรายการของจางเย่! ไม่ต้องถามก็รู้ ฉากสดๆ นี้ไม่มีทางเป็นพวกโค้ชคิดขึ้นมากลางทางได้เด็ดขาด เพราะรายการประกวดโดยปกติไม่มีการตีกันเพื่อแย่งคนเลย นี่ต้องเป็นการวางแผนมาก่อนอย่างถ้วนถี่ของผู้กำกับใหญ่อย่างจางเย่แน่นอน อาจจะเคยไปคุยตัวต่อตัวกับโค้ชทั้งสี่มาไม่ต่ำกว่าหนึ่งครั้งก็เป็นได้ ว่าควรตีกันยังไง ควรแย่งกันยังไง ดังนั้นจึงได้ผลลัพธ์ออกมาสำเร็จเกินคาดเช่นนี้!
อย่างนี้ก็ได้เหรอ!
อย่างนี้ก็ได้ด้วย!
บรรดาผู้ชมล้วนมีอารมณ์ร่วม!
เฉินกวงหยอกเย้า “เสี่ยวหลัว! ผมคอยไม่ไหวแล้วนะ!”
ฟ่านเหวินลี่กล่าวยิ้มๆ “คิดดีๆ นะเสี่ยวหลัว ฉันว่า คุณก็น่าจะดูออกนะ ว่าอยู่ที่บ้านเราสองคนใครใหญ่”
เฉินกวง “......”
ผู้ชมเริ่มฮือฮา
“โอ้!”
“ฮ่าๆ !”
จางหย่วนฉีร่วมขยี้ “เหล่าเฉิน ถ้าฉันเป็นคุณนะฉันทนไม่ไหวแน่ๆ !”
เฉินกวงทุบเก้าอี้ “ผมก็ชักทนไม่ไหวแล้วนะ! ภรรยาผมตอนอยู่บ้านปกติก็อ่อนหวานอ่อนโยนสงบเสงี่ยมจะตายชัก ทำไมพอมาอยู่ที่นี่ถึงเปลี่ยนท่าทีไปได้เนี่ย!”
ฟ่านเหวินลี่กล่าว “ก็เพราะฉันอยากได้เสียงแบบเสี่ยวหลัวมานานแล้วน่ะสิ! ใครก็ให้ได้ เสี่ยวหลัวน่ะไม่ได้!”
ในที่สุด จางเสียก็มองมาทางจางหย่วนฉี “เอาล่ะๆ ฉันว่าเราสองสาวไม่ยุ่งด้วยดีกว่า”
จางหย่วนฉีมองสองสามีภรรยาตีกันอยู่เฉยๆ ไม่ได้เข้าไปร่วมวงด้วยอีก สุดท้ายดูเวลาที่ผ่านมาพอสมควรแล้ว เธอเว้นวรรคเล็กน้อย “เสี่ยวหลัว เลือกได้เลยค่ะ”
หลัวอวี่ยังคงสับสน
5 วินาที……
4 วินาที……
3 วินาที……
สุดท้ายหลัวอวี่กัดฟันเลือก “ฉันเลือก…...อาจารย์เฉินกวงค่ะ!”
ตึงตึงตึงตึง! เสียงเอฟเฟคประกอบฉากดังขึ้น!
เฉินกวงได้ยินก็หัวเราะร่า!
ใบหน้าของฟ่านเหวินลี่ยิ้มเย็น ข่มความเคือง ถลึงตาใส่เฉินกวง “ก็ได้ เดี๋ยวกลับบ้านเราได้เห็นดีกัน!”
จางหย่วนฉีกล่าวอย่างร่าเริง “เหล่าเฉินอันตรายแล้วสิ” มองไปทางหลัวอวี่กล่าวว่า “ต้องเรียนเพลงร็อคจากอาจารย์เฉินกวงให้ดีนะคะ นี่อาจเป็นสิ่งที่เหล่าเฉินแลกมาด้วยชีวิตเชียวนะ!”
จางเสียขำพรืด “ฮ่าๆๆ”
หลัวอวี่รีบวิ่งมาอย่างตื่นเต้น กอดโค้ชทั้งสี่ทีละคน “ขอบคุณ ขอบคุณค่ะ!”
การที่หลัวอวี่เลือกเฉินกวงนั้นผู้ชมไม่แปลกใจสักคน นับว่ามีเหตุผลดีอยู่ แต่ไอ้ที่ตีกันยกใหญ่บนเวทีเมื่อกี้นี้ เป็นอะไรที่คาดไม่ถึงจริงๆ โคตรมันส์!
ตอนนี้ ลูกทีมคนแรกของ ‘เดอะวอยซ์’ ได้ถือกำเนิด!
หลัวอวี่ตรงเข้าไปข้างหลังเวทีจากด้านล่าง ขณะที่เก้าอี้ของโค้ชทั้งสี่ค่อยๆ หมุนกลับมายังตำแหน่งเดิม หันหลังให้แก่เวที
เหล่าผู้ชมแต่ละคนต่างตื่นเต้นราวกับได้ฉีดเลือดไก่! ลุ้นระทึกคาดหวังถึงขีดสุด แทบอดใจรอให้ผู้เข้าแข่งคนต่อไปที่จะมาแจ้งเกิดบนเวทีไม่ไหว!
……
ที่กล้องเบอร์ 3
โค้ชทั้งสี่พูดคุยกัน
จางเสียกล่าวอย่างจริงใจ “เมื่อกี้นี้เสี่ยวหลัวเก่งจริงๆ”
ฟ่านเหวินลี่ “นั่นสิคะ”
เฉินกวงประสานมือคาราวะ “ขออภัย ขอล่วงหน้าไปก่อนละนะขอรับ ฮ่าๆ”
ขณะที่ปากพูดคุยกันไป ในใจจริงของโค้ชทั้งสี่แต่ละคนต่างมีการตัดสิน ‘เดอะวอยซ์’ ไปด้วย ก่อนหน้านี้พวกเขาไม่เคยได้ติดต่อใดๆ กับผู้เข้าแข่งขันเหล่านี้มาก่อน แย่งคนเอย หันไปหาเอย ต่างเพิ่งเคยเจอเป็นครั้งแรก นับว่าตาสองข้างที่ผ่านมามืดมนแล้วจริงๆ หลังจากผ่านรอบแรกนี้ไป พวกเขาถึงเพิ่งจะเริ่มรู้จักกับรายการนี้ได้ลึกซึ้งขึ้น นี่เป็นรายการที่เยี่ยมยอดรายการหนึ่ง เป็นรายการที่ไม่เหมือนกับรายการประกวดร้องเพลงไหนๆ เวทียิ่งใหญ่ เครื่องมือยอดเยี่ยม ซาวด์เอฟเฟคอลังการ พิธีกรมืออาชีพ ลูกทีมเก่งกาจ ตั้งแต่หัวจรดหางไม่มีที่ติ เหล่านี้คือการคอมเมนต์ของโค้ชทั้งสี่!
ความจริงแล้ว ถ้าเป็นบนเวทีอื่นละก็ เสียงแบบนี้ของหลัวอวี่คงโดนจมไปถึง 80% ก็เหมือนกับที่ทางครอบครับและเพื่อนๆ ทั้งหลายที่อยู่รอบข้างหลัวอวี่ต่างไม่เคยรู้สึกว่าเธอร้องเพลงได้เพราะนั่นเอง! ตั้งแต่เริ่มรอบคัดเลือก พวกฮาฉีฉีกับทีมรายการคนอื่นๆ ก็ไม่ดูดำดูดีหลัวอวี่ ตอนนี้พอมาวิเคราะห์ดูสักหน่อย ความจริงแล้วนี่อาจะไม่ได้เป็นปัญหาที่หลัวอวี่เองก็ได้ และไม่ใช่ว่าพวกผู้สังเกตการณ์ไม่เข้าใจดนตรีจริงๆ หรอก แต่เป็นเพราะเวทีต่างหาก!
ตลอดชีวิตที่ผ่านมา ทุกคนอาจจะรู้สึกว่าเสียงของหลัวอวี่ไม่น่าฟัง
บนเวทีรายการอื่นๆ ทุกคนอาจจะสนใจที่หน้าตาหลัวอวี่ไม่ดีและรูปร่างที่บึกบึนเกินไปมากกว่า
ถ้าลองให้โค้ชทั้งสี่ไปได้ยินเสียงหลัวอวี่ร้องเพลงอยู่ข้างทาง อาจจะไม่มีใครสักคนสนใจเลยก็ได้ เพราะอย่างไรเสียในโลกนี้ นักร้องสำหรับทุกคนนั้นค่อนข้างถูกกำหนดไว้แล้วว่า ต้องร้องเพลงเพราะ น้ำเสียงนุ่มนวล หน้าตาดี จึงจะเป็นอย่างที่ทุกคนกำหนดคุณค่าเอาไว้นั่นเอง!
ทว่าเวทีของ ‘เดอะวอยซ์มหาชน’ นั้นแตกต่าง ที่นี่เป็นสถานที่ที่เป็นเอกเทศอย่างที่สุด สังเกตได้จากเก้าอี้ของโค้ชทั้งสี่ที่ต้องหันหลังให้เวที ทำให้มองไม่เห็นผู้เข้าแข่งขันแต่ละคน ดังนั้นโค้ชทั้งหมดจึงได้แต่ตัดสินจากเสียงเท่านั้น ถ้าเสียงนุ่มนวลเหมือนกัน? เคยเรียนทักษะการร้องเพลงมาเหมือนกัน? อย่างนั้นจะบอกได้อย่างไรว่าใครดีใครแย่? อย่างนั้นจะให้ผู้เข้าแข่งขันแต่ละคนแสดงความเป็นเอกลักษณ์ออกมาได้อย่างไร? ไม่มีทาง! ฉะนั้นเกือบจะโดยธรรมชาติ หลักการระบุจากเสียงจึงถูกหยิบยกออกมาใช้ ไม่ให้มองเห็นรูปลักษณ์ภายนอกใดๆ ตรงหน้า เพื่อขับเน้นให้เสียงกลายมาเป็นใบหน้าของผู้เข้าแข่งขันแทน ทำให้เสียงก็คือป้ายฉลากของผู้เข้าแข่งนั่นเอง!
ด้วยจุดนี้ ตอนที่บรรดาผู้ชมด้านล่างได้ดูรายการอีกครั้งก็อาจจะมองข้ามไปโดยไม่ทันรู้ตัว อีกทั้งแม้ว่าพวกเขาจะมองเห็นตัวผู้เข้าแข่งขัน แต่ก็รู้ว่าพวกโค้ชไม่ได้มองเห็นด้วย ก็จะเกิดความคาดหวังที่มองไม่เห็นเพิ่มเข้ามา บางครั้งเสียงกับคนก็ขัดแย้งกันอย่างหนัก ส่งผลให้ทุกคนยิ่งตื่นเต้นลุ้นระทึก ยิ่งรู้สึกแปลกใหม่!
เป็นเวที ‘เดอะวอยซ์’ ที่ทำให้ทุกคนทุ่มความสนใจทั้งหมดไปที่เสียงของผู้เข้าแข่งขัน นี่เป็นงานบุกเบิกอันยิ่งใหญ่! บวกกับเวทีมูลค่ากว่า 10 ล้าน เครื่องมืออุปกรณ์เสียง 20 ล้าน ภายใต้สภาพแวดล้อมที่เงียบสงัด เอกลักษณ์และเสน่ห์แห่งเสียงร้องเพลงของหลัวอวี่จึงถูกขยายออกมา!
ถึงกับสร้างความสั่นสะท้านต่อผู้ชม และฟาดเวทีจนสะเทือนได้เช่นนี้!
ชัดเจนว่าปัจจัยทั้งหมดนี้จะขาดอะไรไปไม่ได้!
แต่จางเย่กลับทำได้อย่างน่ามหัศจรรย์ เขาวางแผนรายการไว้ตั้งแต่เริ่มแรกสุด แม้แต่ออกแบบภาพที่จะปรากฏบนจอในวันนี้ด้วย!
เป็นเพราะการประสบความสำเร็จของเวที?
เป็นเพราะประสิทธิภาพของเครื่องมือ?
เป็นเพราะคำแนะนำของทีมโค้ช?
เป็นเพราะความแข็งแกร่งของบรรดาผู้เข้าแข็งขัน?
ไม่ใช่!
ทุกอย่างล้วนเป็นแผนการและการกำกับของจางเย่ทั้งสิ้น เขาคำนวณทุกสิ่งไว้เสร็จสรรพ!
แค่โชว์แรกกลับกระแทกใจผู้คนได้เสียขนาดนี้ และชักนำความเลื่อมใสที่มีต่อดนตรีให้ปรากฏชนิดที่ใครก็คิดไม่ถึงมาก่อน! ผู้ชมอย่างพวกเขาแม่*โดนพวกคนจากรายการคร่ำครึล้างสมองมาตั้งนาน! ไม่นึกเลยว่ารายการประกวดจะทำอย่างนี้ได้ด้วย!


*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./72.md)