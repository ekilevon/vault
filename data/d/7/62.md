##บทที่ 662 : เริ่มอัดรายการ! เดอะวอยซ์มาแล้ว!
นับถอยหลังอีกสี่วันก่อนออกอากาศ : ผู้เข้าแข่งขันรอบไบลนด์ออดิชั่นและตัวสำรองได้รับการยืนยันตัวเสร็จสิ้น นี่คือการยืนยันตัวครั้งสุดท้าย ผู้เข้าแข่งขันทุกคนจะได้รับการอัดคลิปโปรโมทของตัวเอง
นับถอยหลังอีกสามวันก่อนออกอากาศ : VCR ของผู้เข้าแข่งขันเพิ่งดำเนินการไปได้เพียงยี่สิบห้าเปอร์เซนต์ เนื่องจากเป็นภาระที่หนักหน่วง ทั้งคนมีไม่พอ ดังนั้นจึงไม่ได้สามารถทำได้ดังที่หวัง จางเย่สุดท้ายจัดการเปลี่ยนแปลงแผนการให้อัดเฉพาะ VCR ของผู้เข้าแข่งขันในตอนแรกไปก่อน ส่วนคนอื่นๆ จะอัดตามมาทีหลัง อย่างไรก็เพราะหลังอัดตอนแรกแล้วเสร็จ พวกเขาก็ยังมีเวลาเพิ่มขึ้นอีกหนึ่งสัปดาห์
นับถอยหลังอีกสองวัน : เวทีเรียบร้อย
นับถอยหลังอีกหนึ่งวัน : การปรับจูนเครื่องมือเข้าสู่ช่วงสุดท้าย
……
ในที่สุดวันนี้ก็มาถึง!
เที่ยงครึ่ง วันพฤหัสบดี วันนี้เป็นวันอัดรายการที่กำหนดไว้ของ ‘เดอะวอยซ์’ เวลาออกอากาศที่กำหนดไว้คือสามทุ่มตรงของคืนวันนี้ ยังเหลือเวลาอีกแปดชั่วโมง!
ที่สตูดิโอ
ทีมงานรายการทั้งหมดล้วนแล้วแต่มารวมตัวกัน
จางเย่กำลังยืนยันขั้นตอนกับทีมงานเป็นครั้งสุดท้าย
"บัตรพนักงาน? บัตรอนุญาตเข้าชม?"
"เรียบร้อยครับ จัดการเรียบร้อยแล้ว!"
"ตัดต่อ VCR?"
"เรียบร้อยครับผู้จัดการจาง ใส่ซับไตเติลกับเพลงประกอบเสร็จแล้ว!"
"สปอตไลท์?"
"ทดสอบเสร็จสิ้นครับ"
"เครื่องเสียงอุปกรณ์?"
"คอนเฟิร์ม OK!"
"โค้ชกับผู้เข้าแข่งขันล่ะ?"
"ผู้เข้าแข่งขันในตอนที่หนึ่งทั้งสิบเก้าคนอยู่ที่หลังเวทีกันพร้อมครับ โค้ชมาแล้วสามท่าน กำลังแต่งหน้าแต่งตัว ขาดแค่พี่สาวจางคนเดียว เมื่อครู่ทางผู้จัดการโทรมาแจ้งแล้วว่าพี่สาวจางอยู่ระหว่างทาง อีกสิบนาทีจะถึง CCTV ยังบอกอีกว่าพี่สาวจางแต่งหน้ามาพร้อมแล้ว มาถึงไม่ต้องรอเตรียมตัวก็ขึ้นเวทีพร้อมโค้ชคนอื่นๆ ได้เลยครับ"
"ผู้ชม?"
"มาถึงครอบแล้วครับ ผมยืนยันตัวตน ให้บัตรผ่านไปแล้ว"
จางเย่ยืนยันทุกอย่างจนถึงห่วงข้อท้ายที่สุด จากนั้นจึงถอนลมหายใจออกยาวเหยียด รู้สึกว่าสองเท้าอ่อนยวบอยู่บ้าง เห็นด้านข้างมีเก้าอี้ตัวหนึ่งจึงหย่อนก้นลงนั่ง
ทั่วทั้งบริเวณเงียบนิ่งไปสามสี่วินาที สุดท้ายจึงระเบิดเสียงโห่ฮาออกมาดังสนั่น
"สวรรค์!"
"ทำเสร็จจริงๆ ด้วย!"
"ทำทันเว้ย!"
"ทำทันจริงด้วยว่ะ!"
"พวกเราทำได้แล้ว! พวกเราทำได้แล้วจริงๆ!"
ทุกคนตื่นเต้นจนควบคุมตัวเองไม่อยู่!
เหล่าทีมงานหญิงอย่างเสี่ยวหวังและพวกยังอดหลั่งน้ำตาแหมะออกมาไม่ได้ แม้แต่รองผู้กำกับอย่างฮาฉีฉีเองก็ยังต้องปาดเช็ดน้ำตาที่หางตา! ช่างลำบากนัก! หกวันมานี้พวกเธอช่างลำบากนักจริงๆ ทุกคนในทีมรายการล้วนแล้วแต่ทุ่มเทออกไปมากจริงๆ ทำงานตั้งแต่เช้าจนค่อนคืนเกือบทุกวัน นับว่าเป็นเรื่องที่ทีมงานรายการอื่นๆ ของ CCTV ไม่เคยคาดคิดมาก่อน!
ฮาฉีฉีกับพวกที่เป็นหวัดอีกห้าคนมาห้าวัน ล้วนอดทนกับโรคภัย!
เสี่ยวโจวฝ่ายอุปกรณ์ลื่นตกกระดานจนขาแพลง แต่กลับยังอดทนทำงาน ไม่ลาเลยสักวันเดียว
บรรณาธิการหญิงอี้มีลูกสาวสองคน ล้วนต้องทิ้งไว้ให้สามีกับแม่ดูแล หกวันนี้เธอไม่เคยได้ไปรับลูกจากโรงเรียนหรือทานข้าวกับที่บ้านเลยสักมื้อ นอกจากเวลานอนแล้ว เธอล้วนอยู่ที่ออฟฟิศตลอด
นี่คือ...ผลลัพธ์ที่ทุกคนทุ่มเทความพยายามแลกมา!
นี่คือ...ปาฏิหาริย์ที่ทุกคนทุ่มเทแรงกายแรงใจร่วมกันสร้างออกมา!
ชั่วขณะนี้ หลายคนต้องร้องไห้ด้วยยินดี ได้แต่ใช้หยาดน้ำตาและเสียงตะโกนมาแสดงความในใจของตนเอง ไม่มีใครใน CCTV คิดเลยสักนิดว่าพวกเขาจะสามารถสร้างสถานการณ์งานนี้ออกมาได้อย่างเสร็จสมบูรณ์ พวกเขาได้ใช้การกระทำบอกกับทุกคนแล้ว -- พวกเขาทำได้!
จางเย่ตะโกนลั่นขึ้นมาในทันใด "ผมแนะนำว่า พวกเราทุกคน ปรบมือให้ตัวเองครับ!"
วินาทีต่อมา เสียงปรบมือดังกระหึ่ม ทั้งพื้นที่เต็มไปด้วยเสียงดังลั่น!
เสียงกรีดร้อง!
เสียงตะโกน!
ล้วนเต็มไปด้วยความตื่นเต้น!
"สุดยอดไปเลย!"
"พวกเราทำได้ดีมาก!"
"ทำรายการเพลงฟอร์มยักษ์ขนาดนี้ออกมาได้ภายในเวลายี่สิบวัน ในวงการนี้ไม่เคยได้มีบันทึกมาก่อน! แม้แต่ต่างประเทศ ยังไม่เคยได้ยินได้ฟังมา!"
เหล่าทีมงานทั้งหลายความจริงจนถึงตอนนี้ก็ยังไม่อยากจะเชื่อ จางเย่พูดได้ถูกต้อง พลังแฝงของผู้คนสุดจะหยั่งจริงๆ เรื่องราวหลายเรื่องที่ไม่อาจกระทำออกมาได้ หรือไม่มีวันทำออกมาได้ พวกเขากลับยังทำออกมาได้อย่างเยี่ยมยอดนัก!
ขณะนั้น จางเย่หยิบเอามือถือขึ้นมาแนบมุมปากโทรหารองผู้อำนวยการเจียงหยวนของ CCTV1 "รองผู้อำนวยการเจียง พวกเราเตรียมงานเรียบร้อยหมดแล้วครับ!"
เจี่ยงหยวนฟังแล้วตัดบททันที "ดี ทำได้ดีมาก มีอะไรที่ยังไม่เรียบร้อยก็แค่นิดๆ หน่อยๆ แล้วล่ะ อัดรายการตอนแรกให้เสร็จ ฉายรายการออกมาก่อน ที่ยังไม่เรียบร้อยค่อยว่ากันพรุ่งนี้ พวกคุณค่อยมาจัดการเรื่องเวทีกับอุปกรณ์ต่อ ตอนนี้เรียบร้อยแค่ไหนเอาแค่นั้นแล้วกัน"
จางเย่กลับกล่าว "ไม่ครับรองผู้อำนวยการเจียง คุณฟังผมไม่ถนัดแล้ว ผมบอกว่า เรื่องการเตรียมงาน 'ทั้งหมด' ... เรียบร้อยหมดแล้ว เวที อุปกรณ์ประกอบ ดนตรี ไม่มีขาดไปสักนิดเดียว!"
"อะไรนะ?" เจี่ยงหยวนพลันตื่นตะลึง
จางเย่ย้ำไปอีกครั้ง "เสร็จหมดแล้วครับ"
เจียงหยวนยังตามไม่ทัน "พวกคุณทำได้ยังไงกัน?"
จางเย่หัวเราะ "ก็แบบนี้แหละครับ ทุกคนทำโอทีกันนิดหน่อย ทุ่มเทแรงกายแรงใจกันลงไป!"
ในสายตาของเจียงหยวนและ CCTV แล้ว ทีมเดอะวอยซ์อัดรายการออกมาได้ไม่ติดขัดก็นับว่าอัศจรรย์ยิ่ง ไม่คิดเลยว่าสุดท้ายพวกเขาจะทำออกมาได้อย่างเสร็จสมบูรณ์ไร้จุดขัดข้องเช่นนี้ เจียงหยวนถึงกับตกตะลึงเข้าจริงๆ "เยี่ยม! ยอดเยี่ยม! ผมบอกแล้วว่าจางน้อยต้องไม่มีปัญหา!"
จางเย่ส่ายหน้า "ผมไม่ได้มีสามเศียรหกกร กำลังคนคนเดียวทำอะไรไม่ได้หรอกครับ ยังไงก็เป็นเพราะทุกคนร่วมมือกัน โบนัสของผมเราไม่เคยได้มีสัญญาอะไรกันไว้ เพราะงั้นครับผู้จัดการเจียง ถึงตอนนั้นผมอยากให้คุณช่วยแจกโบนัสให้กับทีมงาน ทุกคนเหน็ดเหนื่อยกันมากทีเดียว" ทุกคนทนความลำบากกล้ำกลืนมากับจางเย่ จางเย่ย่อมต้องขอผลประโยชน์ให้กับผู้ติดตาม
"เรื่องนั้นไม่มีปัญหา" เจียงหยวนยินดียิ่ง "คุณบอกทุกคนไปได้เลย สิ้นเดือนนี้ทุกคนได้โบนัสสี่เท่า โบนัสปลายปิดคิดแยกต่างหาก เงินเดือนของปีหน้า ขึ้นขั้นต่ำอย่างน้อยหนึ่งขั้น!"
จางเย่ดีใจ "รับทราบ!”
เจียงหยวนถามต่อ "พวกคุณเตรียมกันถึงไหนแล้วนะ?"
จางเย่ "ผู้ชมเข้าประจำตำแหน่ง โค้ชมากันพร้อมแล้ว กำลังจะอัดรายการครับ!"
เจียงหยวน "ดี อย่างนั้นฉันไม่รบกวนงานของคุณแล้ว ฉันยังมีข้อเรียกร้องเดิม อัดรายการแล้วคุณยังต้องทำซับไตเติลตัดต่อเทปออกอากาศ เรตติ้งต่ำที่สุดคือ 0.7% นี่ต่ำสุดเท่าที่สถานีจะรับได้แล้ว ถ้าเกิดตอนแรกทำไม่ได้ อย่างนั้นรายการคงมีอากาศโดนลดจำนวนตอน จากสามเดือนอาจจะเหลือแค่สองเดือนหรือเดือนเดียว แน่นอน ถ้าเกิดทำได้อย่างเป้า 0.8% เดิม เรื่องโบนัสได้เพิ่มแน่นอน สถานีไม่หวงไว้แน่!"
สายวางแล้ว
จางเย่กลับออกไป บอกข่าวให้กับทุกคนฟัง
ฟังว่าจะได้ขึ้นโบนัส แต่ละคนล้วนแต่ตื่นเต้นกันยกใหญ่
จางเย่กล่าว "ตอนนี้ยังไม่ใช่เวลาดีใจ งานเตรียมการเรียบร้อย แต่พวกเรายังเหลือศึกสุดท้ายอยู่อีก นี่คือศึกสำคัญที่สุด คือแก่นหัวใจของงานนี้ อย่าได้ชะล่าใจไป!"
"รับทราบ!"
"ไม่มีปัญหา!"
"น้อมฟังบัญชา!"
ทุกคนกระตุ้นเตือนตนเอง
จางเย่กล่าวอย่างเปี่ยมพลัง "ทุกหน่วยประจำที่ เปิดรับผู้ชม เริ่มการถ่ายรายการ!"


*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./63.md)