##บทที่ 680 : สู่จุดสูงสุดของเส้นทางพิธีกร!
ในอินเทอร์เน็ต
เวยป๋อ เว็บบอร์ด เทียปา ล้วนแต่ระเบิดเสียงเซ็งแซ่!
"สวรรค์!"
"อะไรกัน?"
"ยังจะมาอะไรล่ะ! รีบดู ‘เดอะวอยซ์’ สิโว้ย!"
"ไอ้คนแซ่จางเทพเกินไปแล้ว!"
"เชี่*! จางเย่กลายเป็นเทพไปแล้ว!"
"โคตรร้ายกาจ!"
"เปล่งประกายเจิดจ้าจนตาหมาไทเทเนียมบอด!"
"นี่มันความเร็วในการพ่นอะไรกันวะ!"
"ก็แค่โฆษณา! แต่ฉันดันฟังจนเลือดร้อนระอุเลยเว้ย!"
"นี่คือรายการประกวดร้องเพลง แต่ดันโดนพิธีกรแบบจางเย่แย่งซีนไปหมด!"
"ใครบอกว่าพิธีกร ‘เดอะวอยซ์’ แม่*ไม่สำคัญวะ? ใครก็ทำได้? เป็นใครก็เหมือนกัน? คนพูดออกมาเดี๋ยวนี้นะ! ฉันรับรองว่าจะไม่ตีนายจนตาย!"
"ฉันไม่รู้ว่าท่อนต่อไปของรายการ ‘เดอะวอยซ์’ จะเป็นยังไง อาจเป็นขยะ อาจจะไม่มีค่าให้พูดถึงสักตัวอักษรเดียว แต่ฉันว่าเรตติ้งของ ‘เดอะวอยซ์’ ไม่มีทางต่ำกว่า 0.6% แน่นอน! แค่การโชว์ที่สะท้านฟ้าของอาจารย์จางเย่ เรียกสั้นๆ ได้ว่านี่คือคนเดียวกู้โลกชัดๆ! ฉันรู้สึกเหมือนจางเย่กำลังบอกพวกเราอยู่ว่า —— ต่อให้ ‘เดอะวอยซ์’ เป็นขี้กองหนึ่ง เขาคนเดียวก็ใช้ฝีปากลากเรตติ้งให้ขี้กองนั้นขึ้นมาได้!"
"จางเย่ผู้เทียมเทพ! พิธีกรผู้เทียมเทพ!"
นอกจากเสียงโห่ฮาจากเหล่าชาวเน็ตแล้ว แม้แต่เหล่าผู้เชี่ยวชาญในวงการยังต้องตกตะลึง!
ยังมีเหล่าสหายของจางเย่ ล้วนแต่ออกมาโพสต์เวยป๋อกันทีละคนๆ
อาจารย์ซูน่าแห่งภาควิชาภาษาจีนเป่ยต้า "......." มีแค่จุดเหล่านี้แถวหนึ่งเท่านั้น
เหยาเจี้ยนไฉคอมเมนต์ลงบนเพจของ ‘เดอะวอยซ์’ ที่ทำขึ้นเพื่อโฆษณารายการในเวยป๋อ "ปกติฉันไม่ด่าใครหรอก จริงๆ นะ แต่ว่าเห็นน้องชายแซ่จางโฆษณาจบแล้วนี่ ฉันพูดได้คำเดียว --- เชี่*! ‘เดอะวอยซ์มหาชน’? ฉันว่าเปลี่ยนชื่อเป็น ‘เดอะทังก์มหาชน’ ยังจะดีเสียกว่า!"
เถียนปินแห่งสถานีวิทยุ CCTV "จางเย่ใช้ความเร็วพ่นคำที่ทำให้คนต้องตะลึง ทลายโลกแห่งพิธีกรไปเรียบร้อย! OH! OH! OH!”
จ้าวกั๋วโจว นายเก่าของจางเย่ "กำลังกินข้าวกับเพื่อนนอกบ้านพอดี ฟังโฆษณาของจางเย่แล้ว ทำเอาผมตะลึงแทบแย่ ส่วนเพื่อนผมข้างๆ ยิ่งตะลึงหนักกว่าอีก ทุกคนไม่พูดไม่จากันตั้งนาน สุดท้ายเพื่อนคนหนึ่งที่เปิดบริษัทอยู่ก็ถามผม ‘นายว่า โฆษณาของเดอะวอยซ์นี่ ซื้อตอนนี้ยังทันไหม?’ "
หูเฟยแห่งสถานีโทรทัศน์ดาวเทียมนครหลวง "วันนี้ โฆษณาของจางเย่บอกพวกเราว่า ที่แท้ โฆษณาก็พูดกันแบบนี้ได้! จางเย่ทำได้โดดเด่นมาก! ต่อให้ผมทำงานอยู่กับสถานีโทรทัศน์นครหลวง แต่ถ้าให้ผมเลือกเอาพิธีกรในประเทศที่โดดเด่นที่สุดในประเทศจีนตอนนี้ล่ะก็ ไม่ว่ายังไงผมก็ต้องเลือกจางเย่!"
เฝิงกุ้ยฉินแห่งสถานีโทรทัศน์ออนไลน์เหวยหว่อ "ถ้าเกิดเป็นเมื่อวานบอกว่าจางเย่ยังไม่เคยมีผลงานในสถานีดาวเทียมท้องถิ่นถึงได้ไม่สามารถขึ้นเป็นพิธีกรมืออาชีพที่โดดเด่นในวงการล่ะก็ อย่างนั้นวันนี้ ทำเนียบพิธีกรมืออาชีพในประเทศ ต้องมีตำแหน่งของจางเย่อยู่แล้วแหละ!"
หวังสยง "ช่างเป็นพิธีกรที่สร้างเรื่องอัศจรรย์ไม่หยุดหย่อน!"
เสี่ยวหลวี่ "อาจารย์จาง ข้าน้อยขอคารวะ!"
ต้าเฟย "ผมขอคารวะต่อหน้าคีย์บอร์ด!"
โหวเกอ "…￥￥##%…（&amp;…￥#@！！"
โหวตี้ "…￥￥##%…（&amp;…￥#@！！"
บนเน็ตครึกครื้นยิ่ง หลายคนเห็นแค่โฆษณาสั้นๆ ของ ‘เดอะวอยซ์’ แล้ว ล้วนแต่อดรนทนไม่ได้ต้องพิมพ์คีย์บอร์ดในมือถือด้วยคำว่า ‘เชี่ย’ แสดงความตกตะลึงของตนเองต่อฝีปากของจางเย่นั่นเอง ขณะดียวกัน ความคาดหวังของผู้คนต่อ ‘เดอะวอยซ์’ ยิ่งระเบิดพุ่งทะยาน! ยังไม่ทันเข้าช่วงหลัก ทุกคนล้วนแต่ออกมาส่งเสียงฮือฮากันใหญ่โตขนาดนี้ ถ้าเกิดเข้าช่วงหลักจริงๆ จะเป็นอย่างไรกันนะ?
มีหลายคนเริ่มเรียกเพื่อนฝูงมาด้วย!




……




ณ ตรอกแห่งหนึ่ง
ชายหนุ่มออกมาจากห้องน้ำ พบกับเพื่อนบ้านเข้าพอดี
"เจินจื่อ ทำอะไรน่ะ?"
"ไปเดินเล่น"
"เดินบ้าอะไร รีบกลับไปดู ‘เดอะวอยซ์’ เร็ว!"
"ดูทำไมล่ะ? ไหนว่ารายการไม่สนุกไม่ใช่เหรอ?"
"ไอ๊หยา ดูแล้วก็รู้เองน่า! จางเย่โคตรร้ายกาจ! แค่โฆษณาก็ยกระดับขึ้นมาใหม่ได้เชียวนะ!"
"หือ? โฆษณา?"
"เออ โฆษณานี่แหละ!"
"ทุกทีเจอโฆษณาฉันก็เปลี่ยนช่องแทบไม่ทัน กะให้ไปฟังมัน?"
"ฟังแล้วก็รู้เองน่า! รับรองว่านายไม่มีทางยอมเปลี่ยนช่องอีก!"
"จริงดิ? งั้นผมไปดูหน่อย!"
"ตอนนี้ไปดูก็ไม่ทันแล้ว ไว้นายรอดูรอบฉายซ้ำของคืนนี้ไม่ก็ไปดูในเว็บไซต์วิดีโอเอานะ เอ้อ อัดไว้ทางทีวีก็ได้นะ!"




……




พื้นที่อาศัยแห่งหนึ่ง ในบ้าน
คนอ้วนคนหนึ่งกดโทรศัพท์อย่างบ้าคลั่ง
"เฮ้ย ต้าหลิ่ว รีบเปิดทีวีเร็วเข้า ‘เดอะวอยซ์’ สนุกเป็นบ้าเลย!"
"สนุกมากเหรอ?"
"สนุกจนร้องไห้เลยเว้ย!"
"หือ ผู้เข้าแข่งร้องดีขนาดนั้น?"
"เปล่า ยังไม่ทันถึงร้องเพลง"
"หา? เชี่*นี่ แล้วสนุกจนร้องไห้ตรงไหนวะ?"
"นายแม่*จะรู้ผายลมอะไรวะ รีบดูเลย! ฉันจะหลอกนายทำซากอะไร!"
"ได้ เชื่อนายสักรอบ!"
จากนั้น คนอ้วนก็โทรหาเพื่อนๆ อีกหลายสาย เขาไม่ใช่แฟนเดนตายของจางเย่ ก่อนนี้ยังไม่ใช่แม้แต่แฟนคลับทั่วไปเสียด้วยซ้ำ เพียงเคยเห็นผลงานและบทกวีของจางเย่มาบ้างเท่านั้น แต่ว่าตอนนี้ เห็นแค่บทโฆษณาที่สะท้านภูตเทพสะเทือนฟ้าดินของจางเย่เข้า คนอ้วนนี้ก็กลายเป็นแฟนคลับเดนตายของจางเย่ไปในพริบตา! เขาเห็นว่าวิธีการเล่นโฆษณาของจางเย่ที่สุดแสนจะเรียบเรื่อยแต่เปล่งประกายนี้มีรสชาติมากโข นับว่ามีสเน่ห์จนยากจะละสายตา!




……




ฉากเดียวกัน ในเวลาไล่เลี่ยกัน ปรากฏขึ้นอยู่ทั่วประเทศ
หากบอกว่าเวทีและเพลงเปิดเวทีของ ‘เดอะวอยซ์’ นั้นนับว่าไม่เลว แต่ก็ยังไม่พอที่จะทำให้ทุกคนหวั่นไหวได้…..อย่างนั้น บทบนเวทีของจางเย่ในวันนี้ก็ทำให้ทุกคนต้องไหวหวั่นได้แล้ว!
หนี่งเป็นสิบ!
สิบเป็นร้อย!
คนที่ได้ชมรายการล้วนกระจายข่าวกันวุ่นวาย!
ทีละน้อย คนมานั่งรอชมกันอยู่หน้าจอโทรทัศน์ค่อยๆ มากขึ้นเรื่อยๆ ล้วนแต่เปิดมายังช่อง CCTV1 !
"ผู้เข้าแข่งขันขึ้นเวทีหรือยังน่ะ?"
"เฮ้อ อยากฟังจางเย่พูดโฆษณาอีกรอบจัง เฮ้ย! ทำไมฉันรู้สึกตกต่ำจังฟระ! ทีเมื่อก่อนพอเห็นโฆษณาล่ะเป็นต้องรีบกดหนี แต่มาตอนนี้ดันอยากฟังอีกหลายรอบ!"
"ฮ่าๆๆ ฉันก็เหมือนกัน!"
"รักอาจารย์จางเย่แทบตายแล้ว!"
"แค่ไม่รู้ว่ารายการช่วงต่อไปจะเป็นยังไงบ้าง! เวลาสั้นแค่นี้ พวกจากเย่จะหาผู้เข้าแข่งขันแบบไหนออกมาได้กัน? ‘เดอะวอยซ์’ ที่มีกิมมิกให้คนวิจารณ์ว่าไม่สนหน้าตาไม่สนอาชีพน่ะ เรื่องนี้เป็นปัญหาจริงๆ นะ หนุ่มสาวอัปลักษณ์? มีอะไรน่าดูจริงเหรอ? มีตลาดยอมรับเหรอ? ถึงจะเรียนขับร้องมาอย่างดี แต่จะดีได้แค่ไหนเชียว? ยังไงก็ไม่มีทางร้องได้ดีกว่าพวกนักเรียนขับร้องจริงๆ หรอกน่า คำที่ว่าไม่สนใจอาชีพ แปลว่าทางรายการ ‘เดอะวอยซ์’ จะไปหาพวกนักเรียนขับร้องจริงๆ มาไม่ได้ ไหนจะที่บอกว่าไม่สนใจเรื่องวิชาชีพด้านเสียงเพลง แถมไม่สนใจหน้าตารูปร่างส่วนสูง จะไม่มีปัญหาจริงเหรอ?"
"เฮ้อ...ใครจะไปรู้ได้"
"ฉันเองก็ไม่ค่อยชอบรายการประกวดความสามารถแบบนี้นัก ถึงฉันจะรู้แล้วว่าฉากเปิดเวทีน่ะทำได้มีสีสัน แต่นั่นก็เป็นเพราะความสามารถส่วนบุคคลและเสน่ห์ส่วนตัวของจางเย่เองนะ!"
"จุๆ ฉันเชื่อในตัวจางเย่นะ เมื่อก่อนเขาก็ทำงานออกมาได้น่าพอใจมาตลอด รายการเขาออกมายังไง พวกเราดูก่อนค่อยว่าเถอะ!"
"อ๊ะ มาแล้วๆๆ!"
"VCR ตอนที่ 1 ออกมาแล้ว!"
“เอ๋ ทำไมแม่สาวคนนี้บึกบึนจัง!?”
“เหงื่อตกเลย นี่..ไม่ดูรูปร่างจริงดิ?”
“ร้องเพลงได้เหรอนั่น?”
“เหอๆ ท่าทางมาตรฐานไม่สูงนะ?”






*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./81.md)