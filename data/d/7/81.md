##บทที่ 681 : ก่อกระแส!
สามทุ่มสิบนาที
จ้าวเหมย ครูประจำชั้นของเฉินเฉิน อยู่บ้านชมทีวีกับแฟนหนุ่ม
แฟนหนุ่มของเธอกล่าว "ปากจางเย่นี่มันร้ายกาจจริงๆ ญาติเขาเป็นนักเรียนในห้องเธอจริงเหรอ?"
"ใช่น่ะสิ ฉันบอกแล้วไม่ใช่เหรอ" จ้าวเหมย "จางเย่มาที่ห้องเราหลายรอบแล้ว พวกเราครูประจำชั้นปีน่ะคุ้นเคยกับเขากันทั้งนั้น"
แฟนหนุ่ม "เขาเป็นยังไงบ้าง? กวนแบบที่ในทีวีเขาว่ากันหรือเปล่า?"
จ้าวเหมยส่ายหน้า "ไม่เลย นิสัยดีมาก ไม่กวนอะไรสักนิด"
ขณะที่ทั้งสองกำลังคุยกัน ทันใดนั้น VCR ของผู้เข้าแข่งขันคนแรกก็ปรากฏบนหน้าจอโทรทัศน์ "ฉันชื่อหลัวอวี่ เป็นครูพลศึกษาอยู่ที่โรงเรียนแห่งหนึ่ง ตั้งแต่เล็กจนโต เพื่อนๆ ทั้งที่เรียนที่ทำงานมักเรียกฉันว่า ‘แหบหลัว’ บ้าง ‘หลัวแหบใหญ่’ บ้าง ทุกครั้งที่ฉันร้องเพลง ทุกคนล้วนแล้วแต่ต้องหลบหนีฉันไปไกลๆ ไม่เคยมีใครรู้เลยว่าฉันน่ะร้องเพลงได้….ไม่เคยมีใครคิดด้วยซ้ำ ว่าฉันจะร้องเพลงได้เพราะ แต่วันนี้! ฉันอยากจะใช้เวที ‘เดอะวอยซ์’ พิสูจน์ตนเอง! ฉันอยากให้ทุกคนได้รู้ว่าผู้หญิงถึกเองก็มีความฝันเป็นของตัวเอง ฉันไม่สนใจหรอกว่าใครจะพูดยังไง ฉันอยากร้องเพลงก็เท่านั้น!"
VCR จบไป!
ผู้เข้าแข่งขันคนแรกคว้าไมค์เปิดตัวบนเวที!
จ้าวเหมยที่นั่งอยู่หน้าจอโทรทัศน์ ตกตะลึงจนต้องกระเด้งตัวลุกยืนโหยง "อาจารย์หลัว! อาจารย์หลัวล่ะ!"
แฟนหนุ่มของเธอก็รู้จักหลัวอวี่ "นี่...นี่อาจารย์เสี่ยวหลัวที่สอนพลศึกษาที่โรงเรียนเธอนี่? เชี่*เอ๊ย! ทำไมไปออก ‘เดอะวอยซ์’ ได้ล่ะ!"
จ้าวเหมยไม่อยากจะเชื่อสายตาตนเองเช่นกัน "ฉันก็ไม่รู้!"
ในเวลาเดียวกัน คณาจารย์ของโรงเรียนสาธิตประถมหมายเลขสองของเมืองหลวงที่ได้ชมรายการ ‘เดอะวอยซ์’ ล้วนแต่ตะลึงปากอ้าตาเบิกแทบถลนกันทั้งนั้น ทุกคนล้วนคิดว่าตนเองดูผิดไป!
"เป็นหลัวอวี่!"
"เสี่ยวหลัวจริงๆ !"
"อาจารย์หลัวทำไมถึงได้ไปประกวดร้องเพลงกับเขาด้วยล่ะ?"
"ที่รักจ๋า! ฉันดูผิดไปหรือเปล่าน่ะ! หลัวแหบใหญ่ขนาดนั้น พูดจายังแหบพร่า ร้องเพลงได้ด้วย!"
"...ใครจะรู้ล่ะ"
"เสี่ยวหลัวกล้าหาญมากๆ !"
"เหย* อาจารย์หลัวไม่กลัวขายหน้าคนจริงๆ เว้ย!"
มีอาจารย์หลายคนที่สนิทกันโทรหา
"ฮัลโหล จ้าวเหม่ย รีบดู CCTV1 เร็วเข้า!"
"ฉันดูอยู่ อาจารย์หลัวล่ะ!"
"ไอ๊หยาเว่ย เธอว่าเกิดอะไรขึ้นน่ะ?"
"ฉันจำได้ว่าวันนั้นที่สนามเด็กเล่น อาจารย์จางเย่เข้ามาหาตัวอาจารย์หลัว จากนั้นก็ไม่รู้แล้ว! ฉันก็ไม่รู้อะไรกับเขาเหมือนกัน! เสียงแหบแบบอาจารย์หลัวนั่น..."
ขณะนั้น เหล่าเด็กนักเรียนและผู้ปกครองของโรงเรียนประถมสาธิตเองล้วนแต่ต้องตะลึงตาค้างอ้าปากหวอต่อหลัวอวี้ใน CCTV1 เพราะจำเธอได้!




……




บนจอโทรทัศน์ฉายภาพของที่นั่งผู้ชม เหล่าผู้ชมนั่งชมหน้าตาเนือยๆ หน่ายๆ ดูไม่ได้มีความกระตือรือร้นสนใจต่อผู้เข้าแข่งขันมากนัก
จากนั้นกล้องก็แพนจับไปยังทางเหล่าโค้ช
จางหย่วนฉี "ท่าทางไม่สวยนะ?"
เฉินกวง "ไม่รู้สิครับ"
เสียงเพลงชวนอึมครึมดังขึ้นเล็กน้อย ก่อนระเบิดเสียงกีตาร์กับกลองตามมา!


"ฉันมักถูกคนบอกว่า ไม่รู้แต่งเนื้อ ไม่เข้าใจทำนอง ไม่รู้จักขับร้อง!"
"ฉันมักถูกคนบอกว่า ไม่รู้เพลิดเพลิน ไม่เข้าใจเบิกบาน ไม่รู้จักชีวิต!"
"ฉันมักถูกคนบอกว่า ไม่รู้อ่อนไหว ไม่เข้าใจสตรี ไม่รู้จักเพ้อฝัน!"
"ฉันมักถูกคนบอกว่า ไม่รู้อดทน ไม่เข้าใจผ่อนปรน ไม่รู้จักว่องไว!"


ฟังถึงตรงนี้ จ้าวเหม่ยก็พูดอะไรไม่ออก!
แฟนหนุ่มที่นั่งอยู่ข้างๆ จ้าวเหม่ยเองก็อ้าปากตาค้างตกตะลึงไปเรียบร้อย!
เหล่าเพื่อนร่วมงานที่โรงเรียนของหลัวอวี่ ล้วนแต่รู้สึกสั่นสะท้านไปทั้งกายใจ "นี่...นี่อาจารย์หลัวร้องเหรอ?"
จางนั้น เสียงของหลัวอวี่ก็ระเบิดขึ้น!


“ใครบอกคุณ ว่าฉันร้องเพลงไม่เป็น!”
“ใครบอกคุณ ว่าฉันไม่เข้าใจชีวิต!”
“ใครบอกคุณ ว่าฉันดุร้ายไม่เป็น!”
“ใครบอกคุณ ว่าฉันไม่รู้จักเอาชนะ!”


เสียงคำรามนั้น ล้วนทำให้ทุกคนต้องใจสั่นสะท้าน!
จ้าวเหมยตื่นเต้นสุดขีด "เท่มาก! เสี่ยวหลัวเท่มาก!"
แฟนหนุ่มของเธอเองก็ตะโกนเชียร์ลั่น "หมุนแล้ว! โค้ชหมุนมาทั้งสี่คนเลย!"
อาจารย์สอนวิชาภาษาจีนชั้นปีเดียวกับหลัวอวี่ ยังคงตกใจจนกระโดดโหยงเหยงอยู่ที่บ้านไม่หยุด "เชี่*! เชี่*! เชี่*!"
เด็กชายในชั้นเรียนของหลัวอวี่มองครูสอนพละที่ปรากฏตัวอย่างเปล่งประกายบนจอโทรทัศน์ไม่วางตา สีหน้าตกตะลึงเหมือนไม่รู้จักอีกฝ่ายมาก่อน!
ครูใหญ่และคณะผู้บริหารของโรงเรียนประถมสาธิตเมืองหลวงหมายเลขสองนั้นพอได้ยินว่ามีครูที่โรงเรียนได้ออกทีวี ก็รีบปรี่มาเปิดโทรทัศน์ดู เมื่อฟังเพลง ‘ใครบอกคุณว่าฉันไม่เข้าใจ’ ของหลัวอวี่แล้ว เหล่าผู้บริหารล้วนต้องตื่นตะลึง! หลัวอวี่คนนี้ พวกเขารู้จักดี เธอเป็นอาจารย์ที่แปลกประหลาดคนหนึ่งในโรงเรียน วันๆ มักจะฮัมเพลงฮึมฮัมไปตามทางเดิน ก่อความรำคาญให้คนอื่นๆ ไม่น้อย มีครั้งหนึ่งอาจารย์ใหญ่ถึงกับต้องเรียกเข้าไปตักเตือนในออฟฟิศ ให้เธออย่าร้องเพลงอีกเลย บอกว่าเสียงของเธอนั้นยากทนทานไหว!
แต่ว่า...ไม่เพราะจริงเหรอ?
มาคิดดูตอนนี้ พวกเขาเองก็ไม่ได้ตั้งใจฟังหลัวอวี่ร้องเพลงอะไรนัก เห็นหน้าตาเช่นนั้นก็คิดว่าร้องไม่ได้เรื่องได้ราวหรอก ทั้งยังเห็นว่าน้ำเสียงแหบใหญ่เช่นนี้ เรียกว่าไร้วาสนากับการร้องเพลงตลอดชีวิตแล้ว จึงไม่สนใจว่าหลัวอวี่จะร้องอะไร พวกเขาไม่ได้ฟังเลยสักครั้ง และไม่เคยเหลือบแลหลัวอวี่ จนกระทั่งวันนี้ จึงได้ทุ่มเทสมาธินั่งลงฟังเธอที่เปล่งประกายอยู่ตรงหน้าจอโทรทัศน์ ตั้งใจฟังน้ำเสียงที่เปล่งออกมานั้น ทุกคนพลันได้ค้นพบเป็นครั้งแรกว่า ที่แท้... ที่แท้หลัวอวี่ร้องเพลงได้ดีจริงๆ !
ทันใดนั้น โทรศัพท์มือถือของหลัวอวี่ก็ดังขึ้น ทั้งเพื่อนสนิทมิตรสหายล้วนแต่กระหน่ำโทรมาถามข่าวคราว!
"อาจารย์หลัว!"
"เสี่ยวหลัว ยังไงกันน่ะ?"
"เสียวอวี่ ทำไมเธอได้ออกเวทีล่ะ!"




……




ในอินเทอร์เน็ตเองก็ครึกครื้น!
"ท่านเซียนเจ้าข้า!"
"เสียงมีเสน่ห์เป็นบ้า!"
"ยัยถึกนี่ร้ายกาจ! เป็นครูสอนพละจริงเหรอ?"
"จางเย่ไปหาตัวแม่ทัพใหญ่แบบนี้มาจากไหนหว่า?"
"ใครบอกว่าหน้าตาไม่น่าดูก็ดึงคนไม่ได้กัน? ใครบอกว่าผู้เข้าแข่งขันของ ‘เดอะวอยซ์’ มีแต่คนบ้านนอกน่ะ? ร้องเพลงไม่เอาไหนเหรอ?"
"ตอนแรกฉันก็คิดว่าฉันจะทนดูรายการประกวดร้องเพลงที่ไม่มีหนุ่มหล่อสาวสวยไม่ได้ เพราะงั้นฉันถึงมัวแต่มอง ‘เดอะวอยซ์’ ในแง่ลบ แต่วันนี้ฉันพบว่าฉันผิดแล้ว! ที่แท้พอคนๆ หนึ่งร้องเพลงได้จนลึกถึงแก่นวิญญาณแล้ว พลังวิญญาณนั่นสามารถสะกดได้ทุกสรรพสิ่ง! ฉันชอบอาจารย์พละคนนี้มากๆ เลย!"
"โค้ชไม่เห็นหน้า ได้ยินแต่น้ำเสียง เป็นคอนเซปต์ที่เท่มากเลยนะ!"
" ‘เดอะวอยซ์’ ที่แท้เป็นแบบนี้นี่เอง!"
"โคตรตอกหน้าฉิ*!"
"นั่นสิ จางเย่ตอกหน้าทุกคนกันแบบนี้หมดเลย!"
"ต้องร้องได้สะท้านขวัญขนาดนี้เลยอ่ะ!"
"แค่คนแรกปรากฏตัว ก็ยกระดับมาตรฐานได้ขนาดนี้เชียว?"
บนเวที ศึกชิงคนของโค้ชได้เริ่มขึ้น เหล่าโค้ชต่างยื้อแย่งกัน โดยเฉพาะเฉินกวงกับฟ่านเหวินลี่สองสามีภรรยาตัวอย่างที่เปิดศึกพ่อแง่แม่งอน เรียกเสียงฮือฮาจากคนนับไม่ถ้วน!
"ฮ่าๆๆๆ!"
"ขำแทบตายแล้วฉัน!"
"ฟ่านเหวินลี่โคตรฮา!"
"ที่แท้ชิงคนกันแบบนี้ก็ได้เรอะ!"
"ไม่เคยเห็นรายการไหนมีช่วงชิงคนแบบนี้มาก่อน!"
"ฮ่าๆ เธอเลือกเฉินกวงล่ะ!"
"รายการของจางเย่ช่างมีชีวิตชีวาชะมัด!"
มีคนเริ่ม @ เรียกเพื่อนแล้ว
"รีบมาดู ‘เดอะวอยซ์’ เร็ว สนุกหรือไม่สนุกต้องดูเอง! อย่าไปฟังที่ทุกคนวิพากษ์วิจารณ์ล่ำลือกันมั่วซั่ว!"




……




ผู้เข้าแข่งขันคนที่สองปรากฏตัว!
"หา!"
"คนขับรถไฟ?"
"ร้องได้มีสีสันมาก!"
"สวรรค์ ฉันไม่รู้จะพูดอะไรดีแล้วจริงๆ !"
"แม่ทัพใหญ่ผู้ร้ายกาจอีกคน!"
ผู้เข้าแข่งขันคนต่อไป
"แม่บ้านเหรอ?"
"ไม่เลวนี่!"
"ฉันชอบเธอนะ ชอบเธอ!"
"ก่อนหน้านี้ทำไมไม่รู้ว่าประชาชนคนธรรมดาก็มีคนเก่งมากนะ?"
"เอาแล้วๆ โค้ชหันมาแล้ว!"
คนที่สี่…..
คนที่ห้า…..
คนที่หก…..
คนที่เจ็ด…..
อารมณ์ของผู้ชมนั้นพุ่งสูงขึ้นเรื่อยๆ มาจนถึงผู้เข้าแข่งขันคนสุดท้าย!
ทว่า ผู้เข้าแข่งขันคนนี้ไม่เหมือนกับคนก่อนๆ ไม่มีใบหน้าปรากฏขึ้นใน VCR ไม่ให้เห็นรูปร่างหรือหน้าตา มีเพียงภาพเบลอพร้อมกับเสียงทีมงานดังขึ้นสั้นๆ "ผู้เข้าแข่งขันคนสุดท้ายของวันนี้ คือคนที่มีเสียงเป็นเอกลักษณ์ที่สุด เหล่าโค้ชจะยอมรับน้ำเสียงเขาได้หรือไม่ ขอเชิญทุกท่าน ตั้งตารอชมกันได้เลยครับ"
ผู้เข้าแข่งขันขึ้นมาบนเวทีแล้ว
กล้องบนเวทีจับภาพหน้าตรงของบรรดาโค้ช มองลอดผ่านไปตามช่องว่างของเก้าอี้จึงเห็นเวที แต่ก็เบลอไปหมด เห็นเพียงแต่เงาคนบนเวทีพร้อมกับสีเสื้อรางๆ ที่เหลือก็มองอะไรไม่เห็นแล้ว ลึกลับอย่างยิ่ง
"แปลว่าไง?"
"หมอนี่อะไรน่ะ?"
"ไม่รู้สิ"
"ฟังก่อนน่า"


พร้อมกันนั้น เสียงเพลงก็ดังขึ้น!


"จันทร์กระจ่างจะปรากฏยามใด"
"ยกจอกเมรัยขึ้นถามฟ้า"
"คืนนี้ ณ สวรรค์ชั้นเบื้องบน"
"ข้าฉงนจักเป็นปีกาลใด"
"ข้าหวังล่องท่องลมเพื่อคืนบ้าน"
"เกรงวิมานหยกแก้วอันล้ำค่า"
"สูงสถานเหน็บหนาวเกินกายา"
"เพียงเงาข้ารำร่ายในแสงจันทร์"
"มิเปรียบปานโลกหล้าเมืองมนุษย์"


เหล่าผู้ชมบนเวทีฟังจนบ้าคลั่งกันไปแล้ว!
"เพราะโคตรรรรรรรรรร! เสียงแม่สาวคนนี้เพราะโคตรๆ เลยเว้ย!"
"วันนี้มีแต่เสียงดีๆ ทั้งนั้น!"
"เสียงมีระดับมาก!"
"ฉันเคลิ้มไปหมดแล้ว!"
"ฟังน้ำเสียงก็รู้ นี่คนสวยชัดๆ !"
"เสน่ห์น้ำเสียงแบบนี้นี่นะ คงต้องเป็นหญิงงามอายุสักสามสิบกว่าแน่ๆ ! ทำไมกล้องไม่จับหน้าอีกล่ะ? ถ่ายคนเร็ว!"
ความกระหายอยากยิ่งแรงกล้า เหล่าผู้ชมทั้งหลายล้วนอดรนทนรอเห็นหลู่ซานต่อหน้าต่อตาไม่ไหว!
ขณะนั้นเอง เฉินกวงบนเวทีก็ไม่รอท่า ป้าบ! หมุนไปแล้ว!
พร้อมๆ กับการหมุนตัวของโค้ช กล้องจึงจับภาพนั้นพร้อมกับซูมเข้าไป เปิดให้เห็นใบหน้าของผู้เข้าแข่งขันบนเวทีเป็นครั้งแรก!
ขณะนั้นเอง... ชั่วขณะที่เหล่าผู้ชมหน้าจอโทรทัศน์ได้เห็นใบหน้าของผู้เข้าแข่งขันเป็นครั้งแรก…. พลันมีคนจำนวนมากต้องร้องลั่นออกมาอย่างตื่นตะลึง! บางคนถึงกับกระโดดพุ่งจากโซฟาเข้าไปใกล้หน้าจอโทรทัศน์!
"หาาาา!?"
"สวรรค์!"
"ผู้ชายเว้ย!"
"เชี่* ผู้ชาย!"
"เพลงนี้ผู้ชายร้องเรอะ!? ผู้ชายเรอะ!?"
"ชุดนี่มัน..กรรมกร?"
ไม่มีเสียงหยามหยัน ไร้ซึ่งเสียงดูแคลน ต่อหน้าความแตกต่างสุดขั้วอันยิ่งใหญ่ทลายฟ้านี้ เหล่าผู้ชมหน้าโทรทัศน์ได้แต่กรีดร้องระงมออกมาเท่านั้น!
"เชี่****** ขนลุกทั้งตัวว้อย!"
"โคตรเพราะ! โคตรเท่!"
"แจ่มไปเลย แจ่มสุดๆ ให้ตายเถอะ!"
"ต้องเกินคาดขนาดนี้เชียว?"
"ฉันอยากบอกแค่ว่า! จางเย่แม่*ชนะแล้ว! นายแม่*ชนะไปเถอะ!"
"ใช่ จางเย่ชนะไปเถอะ! ฉันยอมศิโรราบ!"
"ฉันรักรายการนี้เข้าเต็มเปา!"
และแล้วเฉียนผิงฝานก็ร้องเพลงจบลง
ไม่ว่าจะในโทรทัศน์หรือนอกโทรทัศน์ บรรดาผู้ชมล้วนแล้วแต่ไม่สามารถเก็บอาการตื่นตะลึงไว้ได้อีกต่อไป!




………




ในเมืองหลวง
ร้านเนื้อย่างริมสะพานลี่สุ่ย
มีคนชี้หน้าจอโทรทัศน์ของร้านตะโกนลั่นดัง "หมอนี่ฉันรู้จัก ฉันรู้จัก! อยู่ร้านซ่อมจักรยานของสถานีรถไฟนี่เอง!"
คนตรงข้ามตกตะลึง "โม้หรือเปล่าเนี่ย?"
หญิงคนหนึ่ง "ดูผิดหรือเปล่า?"
คนๆ นั้นว่า "ไม่มีทาง! ฉันซ่อมรถที่ร้านนั่นสองรอบแล้ว!"
จากนั้น โค้ชบนหน้าจอโทรทัศน์ก็ถามคำถาม ส่วนเฉินผิงฝานก็ตอบอาชีพของตนออกไป
"ช่างซ่อมจักรยานจริงเหรอ?"
"..."
"ฉันไม่รู้จะพูดอะไรดีแล้ว!"
"ช่างซ่อมจักรยาน…..ก็ร้องเพลงได้ดีขนาดนี้เชียว?"
"รายการนี้ฮอตแล้วล่ะ!"
"ฉันยอมจางเย่แล้วจริงๆ !"
"เป็นรายการที่ทำให้ฉันตะลึงได้มากที่สุดของปีนี้เลยนะ!"
"นี่คือรายการร้องเพลงที่ประทับใจฉันที่สุด!"
"คนที่รอดูจางเย่เป็นตัวตลก คนที่คอยดูถูกดูแคลนรายการ ‘เดอะวอยซ์’ ไม่รู้ว่าป่านนี้สีหน้าจะเป็นยังไงบ้างนะ อะวะฮ่ะ ฮ่าๆๆๆๆๆ !"
"นั่นสิ นี่ขนาดเรตติ้งยังไม่ออกนะ หึๆ"






*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./82.md)