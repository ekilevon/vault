##บทที่ 612 : ข้ามผ่านครึ่งประเทศเพื่อหลับนอนกับคุณ!
เที่ยงวัน
ที่บ้านพ่อกับแม่
จางเย่เปิดเวยป๋อ พบว่ามีคนนับไม่ถ้วน @ เขา ก่อนจะพบว่าเฉินเหยี่ยพิธีกรของ CCTV โพสต์เวยป๋อไว้อย่างไรบ้าง ทว่ากลับรู้สึกขบขันมากกว่าจะหัวร้อน เขาไม่คิดจะลงไปถกเถียงด้วยหรอก ตัวเขาควรทำอะไรก็ทำอย่างนั้น เดินไปชงชามาถ้วยหนึ่งนั่งลงบนโซฟา ดูข่าวดูทีวี
หาเรื่องฉัน?
ลูกพี่ไม่มีเวลาหรอกนะ!
จริงอยู่ที่เมื่อก่อน ขอแค่มีคนมาด่า จางเย่เป็นต้องสวนกลับทันควัน คนอื่นด่าเขาครั้งหนึ่ง เขาต้องสวนกลับไปสิบคำ! ต่อมาเมื่อด่าจนพบว่าใต้หล้าไร้ผู้ต้านทาน เขาจึงเริ่มไม่สนใจคนที่คอยมากระแนะกระแหนอีก ไม่ใช่ว่านิสัยเขาดีขึ้น แต่เป็นเพราะเขาบรรลุสัจธรรมแล้วว่าเรื่องบางเรื่องนั้นไร้ความหมาย ตอนแรกเขาไม่โด่งไม่ดังชื่อเสียงไม่ดีและคนรู้จักไม่มากนัก พอมีคนดังออกมาด่าเขาก็นับว่าเป็นเรื่องใหญ่ ชัดเจนว่าต้องตอบโต้กลับไป แต่ตอนนี้ชื่อเสียงเขาสูงขึ้น ไม่ได้เป็นดาราตัวเล็กๆ อย่างเมื่อก่อน คนที่รู้จักเขามีมากขึ้น เสียงด่าก็ต้องดังขึ้น ขืนเขามัวแต่โต้ตอบทุกความเห็นทุกเสียงวิพากษ์วิจารณ์ ต่อให้งอกออกมาร้อยมือก็ไม่พอ เขาไม่มีเวลาขนาดนั้น ที่สำคัญคือ ต่อให้จางเย่ตอบโต้ไป ทว่าทุกวันนี้คนอื่นก็ด่าไม่ชนะเขาสักที ไร้พ่ายทุกครั้งคราว นับว่าไร้ความหมายสิ้นดี เขาไร้อารมณ์จะไปเล่นด้วยแล้ว ดังนั้น เรื่องชวนหัวเช่นนี้ นับว่ายกระดับจางเย่ไปอีกขั้น!
เหล่าสหายชาวเน็ตยังคงเฝ้ารอคอย
"จางเย่ล่ะ?"
"อาจารย์จางรีบออกมาสิ!"
"มีคนวิจารณ์คุณแน่ะ!"
"เฮ้ย จะว่าไป ช่วงนี้อาจารย์จางไม่ค่อยโผล่หน้ามาในเวยป๋อเลยนะ ไม่ได้เปิดศึกในเน็ตตั้งนาน สงสัยไม่ชินแล้วมั้ง?"
"นายมันจะไปรู้อะไร อาจารย์จางน่ะกลายเป็นตู๋กูฉิวป้าย[1]มานานแล้ว! ออกท่องยุทธภพมาหลายปีดีดัก ไร้พ่ายแม้คราเดียว ตอนนี้ยังจะมี ‘คู่แข่ง’ ที่อาจารย์จางต้องลงมือมากแค่ไหนกันเถอะ!"
"พูดไปก็จริงแฮะ"
"ฮ่าๆ อาจารย์จางเกรียงไกร!"
"จะว่าอย่างนั้นก็ไม่ได้นะ เฉินเหยี่ยเองก็เป็นถึงพิธีกร CCTV เคยเป็นพิธีกรรายการคืนส่งปี ชื่อเสียงเขานับว่าเป็นมือหนึ่งมือสองในวงการพิธีกรเชียวนะ แถมจบจากมหาวิทยาลัยการสื่อสารเหมือนกัน นับเป็นศิษย์พี่ของจางเย่เสียด้วยซ้ำไป ไม่ต้องพูดถึงเรื่องอื่น ในเรื่องของพิธีกร เฉินเหยี่ยนับว่ามีความสามารถและผลงานมากกว่าจางเย่มากทีเดียว จางเย่ร้ายกาจแค่ไหน เขาก็ยังไม่ได้เป็นพิธีกรใน CCTV เลยนะ ฉันรู้ว่าจางเย่น่ะฝีปากร้ายกาจ ออกศึกก็เก่งกล้า แต่อดคิดไม่ได้ว่าเขาน่ะยังด้อยกว่าอาจารย์เฉินเหยี่ยอยู่ดี"
"นั่นสิ เทียบกันไม่ได้จริงๆ"
"เฉินเหยี่ยเองก็เป็นมือดีของ CCTV ด้วย!"
"อืม ฉันดูรายการสัมภาษณ์ของเฉินเหยี่ยมาเหมือนกัน ปากนี่ร้ายกาจจริงๆ นะ จางเย่กับเขานับเป็นมวยถูกคู่ ไม่รู้ใครจะชนะ"
"จางเย่ชนะอยู่แล้ว มีเรื่องพิสูจน์มาหลายรอบแล้วนี่"
"ฉันว่าเฉินเหยี่ยนะ"
"ฉันก็ฝ่ายอาจารย์เฉินนะ พวกนายบอกว่าจางเย่ร้ายกาจ นั่นเพราะเขาไม่เคยเจอคนเก่งกว่าเท่านั้นแหละ พวกนี้ล้วนแต่เป็นพิธีกรชื่อดังที่หาเงินด้วยปากกันทั้งนั้น อาจารย์เฉินเหยี่ยเป็นถึงพิธีกรดังของ CCTV ไม่มีทางไร้ความสามารถหรอก"
"จางเย่ทำไมไม่รบหว่า?"
"กลัวแล้วเปล่า?"
เหล่าชาวเน็ตต่างพูดกันไปในทิศทางต่างๆ นานา
ถึงขั้นมีคนเปิดโหวตในเวยป๋อ หากจางเย่กับเฉินเหยี่ยรบกันขึ้นมาจริงๆ ใครจะชนะกันแน่! เหล่าผู้เล่นเวยป๋อที่กลัวแต่แผ่นดินจะไม่วุ่นวายล้วนแล้วแต่เข้าร่วม เธอโหวตทีฉันโหวตที สุดท้ายผลโหวตทั้งสองห่างกันไม่มาก เฉินเหยี่ยได้ไปสี่สิบเก้าเปอร์เซ็นต์ จางเย่เองก็สี่สิบเก้าเปอร์เซ็นต์ ส่วนอีกสองเปอร์เซ็นต์เลือกโหวต ‘เสมอ’
………
ตอนบ่าย
จางเย่ยังคงไม่ได้โผล่หน้าออกไปเลย
ทว่า แฟนคลับของเฉินเหยี่ยนั้น ไม่ได้เห็นว่าจางเย่ไม่ปรากฏตัวก็เลิกรา ..ในเมื่อเฉินเหยี่ยเปิดศึกแล้ว พวกเขาเหล่าแฟนคลับย่อมไม่นิ่งเฉย!
"รายการห่วยๆ จำเนื้อเพลงของน้องสาวนายสิยะ!"
"จางเย่เป็นเช่นท่านเจียงสิ้นกำลัง[2]แล้ว!"
"ยังเอาจางเย่มาเทียบกับอาจารย์เฉิน? น่าขัน!"
"ทุกคนรีบค้นชื่อของอาจารย์เฉินในเน็ตเร็วเข้า เพิ่มค่าชื่อเสียงให้อาจารย์เฉินได้สักนิดก็เอา อย่าให้ไอ้คนแซ่จางมันตามมาได้!"
"ใช่ รีบแชร์เวยป๋ออาจารย์เฉิน เพิ่มอัตราการ @อาจารย์เฉิน กันด้วยนะ!"
จากนั้นเวยป๋อของเฉินเหยี่ยได้มีโพสต์ใหม่ ทั้งที่จางเย่ไม่สนใจเขา แต่เขากลับยังคงเปิดศึกต่อไป ออกมาวิจารณ์ว่า "ตอนนี้รายการเพลงมีทั่วทุกสารทิศ คิดมีไอเดียใหม่นับว่าเข้าใจได้ ทั้งยังน่าสนับสนุน แต่ว่าไอเดียใหม่จะอย่างไรก็ต้องคำนึงถึงชื่อเสียงของช่องด้วย จำเนื้อเพลง...ไม่รู้รายการแบบนี้ใครคิดออกมา กะให้เป็นรายการเพลงที่น่าอับอายงั้นเหรอ?"
แฟนคลับของเฉินเหยี่ยต่างออกมาร้องรับเป็นลูกคู่!
"เหอะ จางเย่นั่นแหละคิด!"
"อาจารย์เฉินพูดได้ตรงจุดมาก!"
"จางเย่แม่*มั่นใจตัวเองเกินไป ประสบความสำเร็จนิดหน่อยก็ยกหางชูคอ!"
"ดูสิ เขาไม่กล้าโผล่หัวออกมาเลย!"
ขณะนั้นเอง แฟนคลับที่เหนียวแน่นคนหนึ่งของเฉินเหยี่ยก็ปรากฏตัวขึ้น เป็นผู้หญิงที่ใช้รูปตัวเองขึ้นโปรไฟล์บนเวยป๋อ รูปร่างไม่ผอมไม่อ้วน แต่ใบหน้ากลับไม่น่าดูอย่างยิ่ง ไม่ว่าจะฟันเก คางยื่นแหลม ขนคิ้วบางแทบมองไม่เห็น ในเวยป๋อเธอใช้ชื่อว่า ‘ฉันเป็นคนสวย77’ เธอเป็นหนึ่งในคนที่มีปฏิสัมพันธ์มากคนหนึ่งในกลุ่ม แฟนคลับของเฉินเหยี่ยล้วนเรียกเธอว่า ‘คนสวย’
ฉันเป็นคนสวย77 ว่า "ฉันไม่เชื่อว่าจางเย่จะไม่ปรากฏตัว! อาจารย์เฉินเหยี่ย อะฮุๆ ขอกระสุนให้ฉันหน่อยสิ ฉันรู้ว่าคุณมีพรสวรรค์เหนือกว่าจางเย่เยอะนะเค๊อะ" จากนั้นไม่มีความเคลื่อนไหวใดต่อ ไม่ทราบว่าเฉินเหยี่ยไม่สนใจหรือคุยทางหลังไมค์อยู่กันแน่
ราวสิบนาทีให้หลัง
ฉันเป็นคนสวย77 กลับมีความเคลื่อนไหวที่ชวนผวา! เธอโพสต์ภาพของตัวเองพร้อมกับริมฝีปากวาวลิปกลอสราวกับพร้อมจะมอบจุมพิตให้ แต่ด้วยคราบลิปหนาเยิ้มเป็นปึดบิดเบี้ยวนั้นยากจะทนดูสุดๆ จากนั้นที่ตามมาคือคำพูดที่ทุกคนต้องตระหนก! “@จางเย่ คุณคือผิวฉันเป็นเนื้อ คุณเป็นเสื้อฉันคือกระดุม คุณคือกาแฟฉันคือเมล็ดของมัน; รักคุณชีวิตหนึ่งยังไม่พอ! ได้ยินเสียงของคุณ ใจฉันหวั่นไหว เห็นตัวคุณ วิญญาณฉันแทบหลุดลอย! หันไปไม่เจอคุณ ทั้งกายปวดรวดร้าว แม้ตอนล้างเท้ายังฝันถึง หมายให้คุณเป็นของฉัน! จางเย่ รีบมาแต่งกับฉันเร็วเข้า!”
เหล่าคนบนเวยป๋อทั้งหลายหลุดขำพรืด!
ขอแต่งงาน!
มีคนขอจางเย่แต่งงานด้วย!
แถมยังเป็นสาวอัปลักษณ์ขนาดนี้อีก!
เหล่าแฟนคลับของเฉินเหยี่ยพากันหัวเราะลั่นสนุกปาก!
"กร๊ากๆๆๆ!"
"คนสวยสุดยอด!"
"คนสวย77 ทำได้ดีมาก! จางเย่น่ารังเกียจแทบตายชัก!"
"กลอนเสียดสีที่ยอดเยี่ยม! อาจารย์เฉินเป็นคนเขียนรึเปล่านะ? ต้องใช่แน่ๆ ได้ยินว่าอาจารย์เฉินแต่งกลอนได้ยอดเยี่ยมมาก! ใครบอกว่ามีจางเย่คนเดียวที่รู้จักแต่งกลอนกัน?"
"จางเย่ รีบโผล่หัวออกมาเร็วเข้า มีคนขอนายแต่งงานเว้ย! ฮ่าๆๆๆ!"
ไม่ทราบเป็นเพราะอะไร เวยป๋อโพสต์นี้มีคนแชร์ออกไปเป็นจำนวนมาก คนที่ก่อนหน้านี้ไม่ได้สนใจอะไรพลันให้ความสนใจขึ้นมา เวยป๋อโพสต์นี้ยิ่งมายิ่งคึกคัก ใครๆ ต่างพากันมาชมความครึกครื้น!
ขณะเดียวกัน เมื่อจางเย่เห็นโพสต์นี้ ความคิดแรกของเขาคือเธอคนนี้บ้าไปแล้วใช่ไหม? เพราะจางเย่นั้นหน้าตาธรรมดามาแต่เด็ก จึงไม่เคยออกความเห็นถึงหน้าตาของใครๆ ว่าหน้าตาไม่ดีอะไรอย่างไร เขาไม่ชอบเสียด้วยซ้ำเวลาคนอื่นเริ่มวิจารณ์เรื่องหน้าตา แต่แฟนคลับของเฉินเหยี่ยคนนี้น่าสนใจนัก เธอยินดีออกมายืนปล่อยให้คนอื่นๆ ล้อเลียนเธอ เพียงเพื่อเป็นทหารกองหน้าให้กับคนอย่างเฉินเหยี่ย? แม้ดูเหมือนแฟนคลับเฉินเหยี่ยคอยสนับสนุน แต่ความจริงแล้วคือการล้อเลียนเธอนั่นเอง เธอยังคงโง่เง่าไม่เข้าใจเรื่องราวเลยกระโดดไปมาอย่างมีความสุขอยู่ได้สินะ? โลกนี้มีคนทุกรูแบบจริงๆ เหอะ คนบางคนใช้เวลาทั้งชีวิตก็ยังไม่เข้าใจเลย!
เห็นว่ามีหญิงอัปลักษณ์มาขอจางเย่แต่งงานในเวยป๋อ ฝูงชนยิ่งแห่แหนมากันมากขึ้นเรื่อยๆ ขณะที่เหล่าแฟนคลับของจางเย่ทนดูไม่ไหว แต่ละคนล้วนกระโดดออกหน้ามากันแล้ว!
"บัดซบ! ไม่สนใจพวกแกก็ทำเหิมเกริมเรอะ?"
"ใครมันน่ารังเกียจกันวะ!"
"ขอแต่งงาน? ประสาทกลับเรอะ!"
“เฉินเหยี่ย อย่างเอ็งก็เป็นพิธีกรคืนส่งปีได้เรอะ? ไม่ควบคุมแฟนคลับ ยังจะช่วยพวกเขาก่อเรื่อง? ช่วยแต่งกลอนล้อเลียนอาจารย์จาง? ต่ำมาก! กลอนล้อเลียนแบบนี้ยังคิดจะแข่งกับอาจารย์จาง? แค่เพราะอาจารย์จางไม่สนใจ พวกนายเลยออกแรงกันยิ่งกว่าเดิมสินะ!”
"ก็แค่พื้นที่ของดาราระดับ B ต้องทำกันขนาดนี้เลยเรอะ!"
"เฉินเหยี่ยยอมรับความพ่ายแพ้ไม่เป็นรึไงยะ!"
อย่างไรเสีย ต้องยอมรับเลยว่าสิ่งที่แฟนคลับของเฉินเหยี่ยทำนั้นได้ผล เพราะมีคนถูกกระตุ้นด้วยคำสารภาพรักจากแฟนคลับอัปลักษณ์ของเฉินเหยี่ยแล้ว ถึงกับมีคนขอให้เฉินเหยี่ยช่วยจับคู่ให้บ้าง แต่ชัดเจนว่า ส่วนใหญ่คือทัพเกรียนของเฉินเหยี่ยเองทั้งนั้น!
"จางเย่ มาให้ไวๆ สิ!"
"คนสวย77 ของบ้านเราสวยมากนะ นายได้เปรียบนะเนี่ย ฮ่าๆๆ!"
แฟนคลับหลายคนต่ำช้าจริงๆ ล้วนออกมาโหวกเหวกเรื่องหน้าตากันใหญ่โต!
เฉินเหยี่ยไม่พูดอะไรออกมา ไม่มีใครรู้ว่าเขากำลังกำกับคอยควบคุมการกระทำของเหล่าแฟนคลับ หรือกำลังดูสถานการณ์อยู่กันแน่ เขายังคงไม่บอกว่ากลอนเสียดสีของ ‘ฉันเป็นคนสวย77’ นั้นเป็นเขาเขียนหรือไม่ แต่เป็นอันรู้กันดีว่าเหล่าแฟนคลับล้วนแต่ทราบว่า ฉันเป็นนสวย77 นั้นไร้ความสามารถเชิงอักษรที่จะเขียนแน่นอน!
กระแสร้อนแรงยิ่งทวีความคึกคักขึ้นเรื่อยๆ
จางเย่ส่ายหน้าขณะไถผ่านเวยป๋อ เขายิ่งรู้สึกดูถูกการกระทำของเฉินเหยี่ยและแฟนคลับมากขึ้นเรื่อยๆ ความจริงเดิมทีเขาไม่อยากจะเข้าไปยุ่งกับพวกนั้น แต่เมื่อพวกเขาพยายามก่อเรื่องเช่นนี้หนักข้อแล้ว ..ก็แค่อยากสร้างความรังเกียจให้ผู้คนไม่ใช่หรือ?
เหอะ ตลกตายห่*! คิดว่าทำเป็นคำเดียวเรอะ!? ขอแต่งงาน?
ที่เทียปา
ในฐานทัพแฟนคลับของจางเย่ มีคนออกมาเรียกร้องขอออกศึกเป็นจำนวนมาก!
"อาจารย์จาง พวกเราต้องตอบโต้กลับไปนะ!"
"ฉันเป็นผู้หญิง ให้ฉันออกไปเถอะ! เว*เอ๊ย ฉันแม่*จะไปขอมันแต่งงานเอง! ฉันมีภาพอัปลักษณ์ยิ่งกว่านั้นอีก คอยดูเถอะไอ้พวกเฉินเหยี่ยน่ารังเกียจ!"
"ฉันเอง!"
"หยุดก่อน ให้ฉันลุยเถอะ!"
"พวกเธอจะไปอัปลักษณ์กว่าฉันได้ยังไง? ต้องฉันนี่!"
"อาจารย์จางอยู่ไหมคะ?"
ทันใดนั้น จางเย่พลันปรากฏตัวบนเทียปา "ผมอยู่นี่ เรื่องนี้ผมเห็นหมดแล้วครับ พวกเรามีหลักการแค่หลักการเดียวเท่านั้น --- คนไม่ล่วงเกินเรา เราไม่ล่วงเกินคน คนล่วงเกินเรา...เราจะคืนสนองให้สิบเท่า! พี่น้องทั้งหลายเอ๋ย พวกนั้นไม่ได้แต่งกลอนเป็นอยู่ฝ่ายเดียวหรอกนะ!"
"อาจารย์จางมาแล้ว!"
"พวกนั้นทำเกินไป! ยังไงก็ต้องจัดการ!"
จางเย่โพสต์ต่อ "ผมมีกลอนอยู่บทหนึ่งพอดี.."
……
ไม่กี่นาทีต่อมา
ขณะที่ผู้เล่นเวยป๋อคนอื่นๆ ต่างถูกดึงดูดด้วยการโจมตีจากแฟนคลับของเฉินเหยี่ยนั้นเอง….
ขณะที่เหล่าแฟนคลับของเฉินเหยี่ยกำลังเฉลิมฉลองชัยชนะ….
บทกลอนบทใหม่ก็ปรากฏขึ้นบนเวยป๋อ! จากนั้นมีผู้ใช้เวยป๋อคนอื่นๆ โพสต์ซ้ำ.. สาม.. สี่.. ต่อไปเรื่อยๆ ซึ่งล้วนแต่เป็นกลอนบทเดียวกับที่แฟนคลับของจางเย่โพสต์ เพียงไม่นาน..บทกลอนหลายร้อยโพสต์ก็พุ่งไปอุทิศให้กับเฉินเหยี่ย!
ทันทีที่เฉินเหยี่ยเห็นเข้า ใบหน้าพลันเขียวคล้ำ!
แฟนคลับของเฉินเหยี่ยพอเห็นเข้า แต่ละคนล้วนคลั่งแค้นเลือดขึ้นหน้า!
……
ส่วนทางเวยป๋อนั้นลุกลามดังกว่านี้อีก
@เฉินเหยี่ย!
‘ข้ามผ่านครึ่งประเทศเพื่อหลับนอนกับคุณ’!
อันที่จริง หลับนอนกับคุณหรือถูกคุณหลับนอนด้วยนั้น
ก็เป็นแค่กำลังของสองเรือนร่างที่กระทบกัน
ก็เป็นแค่กำลังที่ดอกไม้พยายามเบ่งบาน
ก็เป็นแค่ที่ดอกไม้นี้สร้างภาพลวงของวสันตฤดู
ให้เราเข้าใจผิดคิดว่าชีวิตได้เริ่มต้นใหม่อีกครั้ง
ครึ่งประเทศนี้ อะไรก็เกิดขึ้นได้ :
ภูเขาไฟระเบิด ลำธารแห้งเหือดหาย
ทอดทิ้งเหล่านักโทษการเมืองและผู้อพยพทั้งหลายไป
แม้กวางและกระเรียนต้องปลายปืนก็ไม่ต้องใส่ใจ
ฉันฝ่าห่ากระสุนทั้งหลายเพื่อหลับนอนกับคุณ
ฉันข้ามผ่านคืนวันมืดมิดทั้งหลายเพื่อได้หลับนอนกับคุณ
ชิ้นส่วนนับไม่ถ้วนล้วนตรงเข้ามาเพื่อหลับนอนกับคุณ
แน่ล่ะ มีบางคราว ผีเสื้อบางตัวอาจทำฉันหลงทางไปบ้าง
ล่อลวงให้ชื่นชมกับวสันตฤดูไปบ้าง
ทว่าพวกมัน
ล้วนแต่เป็นเหตุผลให้ฉันต้องหลับนอนกับคุณ!
…………
ที่สำคัญที่สุด คือคนที่ส่งกลอนบทนี้ให้เฉินเหยี่ยนั้นมีทั้งชายหญิง โดยเฉพาะชายที่ชื่อว่า ‘เพื่อนเกย์ของจางเย่’ ที่เลียนแบบพฤติกรรมของ ‘ฉันเป็นคนสวย77’ ส่งรูป เขาส่งจูบmujตัดต่อภาพของเฉินเหยี่ยเข้าไปด้วยพร้อมกับบทกวี ‘ข้ามผ่านครึ่งประเทศเพื่อหลับนอนกับคุณ’! เป็นการโจมตีที่ร้ายกาจจนคนต้องคลื่นเหียน! ทุกคนที่เห็นเวยป๋อนี้เป็นต้องคลื่นไส้!
แฟนคลับของเฉินเหยี่ยล้วนแต่ฉุนกึก!
"เชี่*เอ๊ย!"
"ไอ้หลานเต่านี่!"
"อะไรคือกำลังของสองเรือนร่างที่กระทบกันฟะ?"
"ไม่ไหว จะอ้วกแตกตาย!"
"ทำไมเป็นผู้ชายล่ะว้อย!"
"ยี้ ไอ้บัดซบพวกนี้! น่ารังเกียจฉิ*หาย!"
ฉันเป็นคนสวย77 ผู้ก่อเรื่องได้แต่ "..."
เดิมทีพวกเขาแค่อยากจะสร้างความชิงชังให้กับแฟนคลับของจางเย่และตัวจางเย่ แค่นั้นก็ถือว่าเพียงพอ แต่ใครจะคิดว่ากลับเป็นพวกเขานี่แหละที่ต้องกระอักกระอ่วน!
ชาวเน็ตมุงกันอย่างเป็นสุข!
"กลอนนี้ล้างสมองเชี่*ๆ!"
"กลอนเทพ!"
"สมเป็นจางเย่! กลอนบทนี้เป็นฝีมือเขาชัดๆ!"
"กลุมแฟนคลับของเฉินเหยี่ยเตะโดนแผ่นเหล็กเข้าแล้วเว้ย! สมรภูมิเวยป๋อ จางเย่กับกองทัพแฟนคลับของเขานี่แหละที่มีกำลังรบแกร่งกล้า!"
"เรื่องนี้แม่*น่าเบื่อฉิ* สงสัยสมองเฉินเหยี่ยน้ำเข้าล่ะมั้ง คราวนี้เสร็จแล้วไง ทำร้ายคนอื่นไม่สำเร็จ ได้แต่ปล่อยให้คนเขาตอบโต้กลับจนยับ!"
"กลอนบทนี้แม่*จี้ฉิ*หายเลยเว้ย!"
"เฉินเหยี่ยขาาา คนอยากนอนกับคุณมากขนาดนี้ รู้สึกกดดันมากไหมอ่ะฮ๊าาา?"
"เหย*** พวกนายดูกลอนบทนี้ให้ดีๆ ก่อนสิ กลอนบทนี้ดูเหมือนจะเขี่ยๆ ปัดๆ ให้จบไป เหมือนจะไร้สาระ แต่ว่าพออ่านแล้วกลับมีรสมีชาติทีเดียว!"
"จริงด้วย! มีความเป็นบทกวีมาก!"
"ฉันว่าฉันชอบกลอนบทนี้ว่ะ!"
"จางเย่เขียนกลอนแบบไหนก็ได้จริงๆ ทุกตัวอักษรล้วนเปี่ยมความหมาย มีเงื่อนงำแอบซ่อนอยู่ทุกที่ เทียบกับเขาแล้ว กลอนบ้าบอของเฉินเหยี่ยกลายเป็นผายลมไปเลย!"
ชั่วขณะนี้ ทั่วทั้งพิภพเวยป๋อไม่มีใครให้ความสนใจกับแฟนคลับหญิงอัปลักษณ์ที่ออกมาขอแต่งงานอีกต่อไป ทุกคนพากันพูดถึง ‘ข้ามผ่านครึ่งประเทศเพื่อหลับนอนกับคุณ’ ชัดเจนว่าเฉินเหยี่ยและแฟนคลับของเขาเปลี่ยนจากผู้กระทำกลายเป็นผู้ถูกกระทำไปแล้ว! สถานการณ์ตอนนี้กลายเป็นไม่น่าดู! แฟนคลับของจางเย่พอโพสต์บทกลอนนี้ไปครั้งแรก ก็มีคนวิจารณ์ถึงกันจำนวนมาก กลายเป็นไวรัลไปในที่สุด กระจายไปทั่วเวยป๋อ เทียปา และเว็บบอร์ดใหญ่ๆ ไปแล้ว!
"เฉินเหยี่ยถึงเวลาซวยแล้วสิ!"
"กลอนบทนี้ทำไมกระจายไวแบบนี้ล่ะ? สวรรค์!"
"ต้องมีผลกระทบต่อชื่อเสียงของเฉินเหยี่ยแน่!"
"เหย* อาจารย์เฉินก็เอาไม่อยู่ใช่เปล่า? ล้มไปแล้ว? นี่ในประเทศเราจะไม่มีใครตามฝีปากของจางเย่ทันแล้วใช่ไหมเนี่ย!"
"สงครามประชันฝีปาก จางเย่กับแฟนคลับไร้ผู้ต้านไปแล้วครับท่านผู้ชม!"
"นั่นสิ ไม่มีใครหยุดเขาได้เลย!"
"แฟนคลับของเฉินเหยี่ยก็ด้วย ล่วงเกินใครก็ได้แต่อย่าล่วงเกินจางเย่สิ!"
กลอนบทนี้ มีแต่จางเย่เท่านั้นที่รู้ถึงที่มา กวีนาม ‘อวี๋ซิ่วหัว’ ในโลกของเขานั้น เธอคือหญิงชนบทที่ได้รับฉายาว่า ‘กวีสมองพิการ’ บทกวี ‘ข้ามผ่านครึ่งประเทศเพื่อหลับนอนกับคุณ’ นี้ ทำให้อวี๋ซิ่วหัวโด่งดังไปทั่วแผ่นดิน แค่หนึ่งถึงสองเดือน บทกวีนี้ก็แพร่กระจายไปทั่วอินเทอร์เน็ต กลายเป็นที่รู้จักกันไปทั่ว!
อวี๋ซิ่วหัวได้รับคำวิจารณ์ไว้อย่างแตกต่าง
บ้างบอกว่าเธอนั้นเป็นแค่คนที่สมองพิการ
บางคนบอกว่าเธอนั้นเป็นกวีที่หาตัวจับยาก
สำหรับมุมมองเกี่ยวกับเรื่องนี้ จางเย่ไม่มีความเห็นอื่นใด ที่เขานำกวีบทนี้ออกมาใช้ เพราะเขานั้นหยามหยันดูถูกและสะอิดสะเอียนคนกลุ่มนี้อย่างยิ่ง ทั้งเห็นว่าหากไม่ตอบโต้บ้างก็คงไม่ใช่เขาแล้ว! ไม่ได้จะเหยียดหยันบทกวีของเฉินเหยี่ยหรอกนะ แต่กวีนั่นน่ะไร้รสไร้ชาติสิ้นดี อย่างไรก็ไม่มีทางเทียบเท่ากับ ‘ข้ามผ่านครึ่งประเทศเพื่อหลับนอนกับคุณ’ ได้! เหอะ จะเปรียบกันได้อย่างไร?
==================
[1] 独孤求败 ตู๋กูฉิวป้าย หรือต๊กโกวคิ้วป่าย เป็นตัวละครจากเรื่องกระบี่เย้ยยุทธจักร คำว่าฉิวป้าย (แสวงพ่าย) บ่งบอกว่าเขาไม่เคยพ่ายแพ้มาก่อน
[2] 江郎才尽 ท่านเจียงสิ้นกำลัง เป็นสำนวน หมายถึง เจียงเอียน กวีในสมัยราชวงศ์ใต้ ซึ่งผลงานในช่วงบั้นปลายถูกวิจารณ์ว่าไม่ดีเท่าเก่า
************************
กลอนที่ ฉันเป็นคนสวย77 ใช้
你是皮来我是肉；你是西装我是扣；你是咖啡我是豆；爱你一生都不够！听到你的音，动了我的心；见到你的人，掉了我的魂；转身不见人，浑身都在疼；洗脚都在想，成为我的人！张烨，快来娶我啊啊啊！
คุณคือผิวฉันเป็นเนื้อ คุณเป็นเสื้อฉันคือกระดุม คุณคือกาแฟฉันคือเมล็ดของมัน; รักคุณชีวิตหนึ่งยังไม่พอ! ได้ยินเสียงของคุณ ใจฉันหวั่นไหว เห็นตัวคุณ วิญญาณฉันแทบหลุดลอย! หันไปไม่เจอคุณ ทั้งกายปวดรวดร้าว แม้ตอนล้างเท้ายังฝันถึง หมายให้คุณเป็นของฉัน! จางเย่ รีบมาแต่งกับฉันเร็วเข้า!
-------------------------------
อธิบาย :
《穿过大半个中-国去-睡-你》
"ข้ามผ่านครึ่งประเทศเพื่อหลับนอนกับคุณ”
其实，睡你 和 被你睡 是差不多的
อันที่จริง หลับนอนกับคุณหรือถูกคุณหลับนอนด้วยนั้น
(อธิบาย : ผู้แต่งเล่นคำว่า ‘หลับนอนกับคุณ’ และ ‘ถูกคุณหลับนอนด้วย’ ให้ผู้อ่านสงสัยไปว่าคำสองคำนี้ต่างกันอย่างไร)
无非是两具肉体碰撞的力
ก็เป็นแค่กำลังของสองเรือนร่างที่กระทบกัน
无非是这力催开的花朵
ก็เป็นแค่กำลังที่ดอกไม้พยายามเบ่งบาน
无非是 这花朵 虚拟出的春天
ก็เป็นแค่ที่ดอกไม้นี้สร้างภาพลวงของวสันตฤดู
(คำว่า ‘ก็เป็นแค่’ เหล่านี้ สร้างภาพของความอับจนปัญญา คำว่า ‘ดอกไม้และวสันตฤดู’ โดยปกติมักถูกใช้แทนความรักและเรื่องราวดีงาม แต่ถูกนำมาเปรียบเทียบกับกริยาของการร่วมเพศให้เกิดความรู้สึกว่าความรักนั้นเป็นแค่เรื่องราวของความต้องการทางร่างกายเท่านั้นเอง ทั้งยังตั้งคำถามต่อสังคมที่กำลังเปลี่ยนแปลงไป (กลอนบทนี้เขียนในปี 2014) ว่าสังคมกำลังเปลี่ยนความรักให้ดูดิบเถื่อนไปหรือไม่)
让我们误以为生命被重新打开
ให้เราเข้าใจผิดคิดว่าชีวิตได้เริ่มต้นใหม่อีกครั้ง
(คือเข้าใจผิดว่าเราได้มีความรักอีกครั้ง)
大半个中-国，什么都在发生：
ครึ่งประเทศนี้ อะไรก็เกิดขึ้นได้ :
火山在喷，河流在枯
ภูเขาไฟระเบิด ลำธารแห้งเหือดหาย
(สองประโยคนี้ คือความจนปัญญาต่อความเปลี่ยนแปลง เพื่อขับเน้นสิ่งที่จะพูดต่อไป)
一些不被关心的政治犯和流民
ทอดทิ้งเหล่านักโทษการเมืองและผู้อพยพทั้งหลายไป
一路在枪口的麋鹿和丹顶鹤
แม้กวางและกระเรียนต้องปลายปืนก็ไม่ต้องใส่ใจ
(กวางแทนนักโทษการเมือง (สำนวนทวงถามกระถางตามล่ากวาง แปลว่าการช่วงชิงอำนาจในแผ่นดิน) กระเรียนแทนผู้อพยพ (นกกระเรียนอพยพมาจากไซบีเรียในหน้าหนาว) เพื่อตั้งคำถามว่าสังคมกำลังไร้น้ำใจต่อผู้ที่กำลังเดือดร้อนหรือไม่)
我是穿过枪林弹雨去睡你
ฉันฝ่าห่ากระสุนทั้งหลายเพื่อหลับนอนกับคุณ
我是把无数的黑夜摁进一个黎明去睡你
ฉันข้ามผ่านคืนวันมืดมิดทั้งหลายเพื่อได้หลับนอนกับคุณ
我是无数个我奔跑成一个我去睡你
ชิ้นส่วนนับไม่ถ้วนล้วนตรงเข้ามาเพื่อหลับนอนกับคุณ
当然我也会被一些蝴蝶带入歧途
แน่ล่ะ มีบางคราว ผีเสื้อบางตัวอาจทำฉันหลงทางไปบ้าง
把一些赞美当成春天
ล่อลวงให้ชื่นชมกับวสันตฤดูไปบ้าง
而它们
ทว่าพวกมัน
都是我去睡你必不可少的理由
ล้วนแต่เป็นเหตุผลให้ฉันต้องหลับนอนกับคุณ!
(โดยรวมแล้วกลอนบทนี้สามารถอธิบายได้ว่า ในสภาพสังคมที่กำลังเปลี่ยนไปเป็นไร้น้ำใจ ในสภาพที่ความรักกำลังถูกเปลี่ยนให้เป็นแค่การตอบสนองกันระหว่างความต้องการของร่างกาย และถูกล่อลวงให้เชื่อว่าเป็นรักแท้ ในสภาพที่ผู้คนเริ่มไม่สนใจต่อความเดือดร้อนของผู้ที่กำลังเดือดร้อน ผู้เขียนยังคงเชื่อในความรัก และยังคงมุ่งมั่นกับการตามหา แม้ว่าจะหลงทางไปบ้าง จะท้อแท้ต่อความยากลำบากไปบ้าง แต่ก็ยังคงเชื่อมั่น)
*-*-*-*-*-*-*-*-*-*-*-*-*-*-*


[Go To Next Chapter]( ./13.md)