##บทที่ 686 : อันดับหนึ่งทั่วประเทศ!
สถานีโทรทัศน์เจียงหนาน
พนักงานหลายคนพลันไร้ซึ่งเสียงสำเนียงใด
“……”
“……”
“……”
ที่มีอยู่….. คือความเงียบงัน!
ที่มีอยู่….. คือความตกตะลึงอันชวนให้ปากอ้าตาค้างแทบถลนออกจากเบ้า!
……
สถานีโทรทัศน์เหลียวตง
ที่ออฟฟิศรายการแห่งหนึ่ง
หัวหน้าทีมคนหนึ่งหยิบรายงานเรตติ้งออกมา "ใครก็ได้ บอกผมหน่อยว่าเรตติ้งนี่ตัวเลขมันผิดน่ะ! ทำไมแม่*ทะลุเรตติ้งสองไปได้?"
ไม่มีใครพูดจา
ทั้งไม่มีใครสามารถตอบคำถามของหัวหน้าได้
ไม่มีที่ผิด ไม่มีทางผิดพลาด เรตติ้งนี้เป็นของจริง เป็นตัวเลข 2.01% จริงๆ !
……
ทีมงานรายการแห่งหนึ่งที่ซื้อลิขสิทธิ์เข้ามาจากฝ่ายเกาหลีและญี่ปุ่่น
ในออฟฟิศนั้นกลายเป็นเดือดพล่าน เต็มไปด้วยเสียงถกเถียงวุ่นวาย!
"เกิดอะไรขึ้น? ทำไมเรื่องแบบนี้ถึงเกิดขึ้นได้?"
"เรตติ้งของพวกเรา ...โดน ‘เดอะวอยซ์’ ทำลายแล้ว?"
"สวรรค์เจ้าข้า!"
"ต้องมีอะไรผิดพลาดแน่ๆ !"
"ทำไมถึงเป็นแบบนี้ไปได้!"
"บัดซบ! ‘เดอะวอยซ์’ ทำไมทำได้สูงขนาดนี้!"
……
สถานีโทรทัศน์เหวยหว่อ
เหล่าเพื่อนร่วมงานเก่าที่เคยทำงานร่วมกับจางเย่มาก่อน แต่ละคนต่างตาถลนยิ่งกว่าครั้งก่อน สีหน้าท่าทางตื่นเต้นยินดียิ่งกว่าพวกสถานีก่อนหน้า!
"ทำได้แน่ะ!"
"อาจารย์จางทำได้จริงๆ !"
"สวรรค์! ในที่สุดประเทศของเราก็สามารถทำรายการที่ดุดัน เอาชนะพวกรายการวาไรตี้ที่ซื้อสิทธิ์มาจากต่างประเทศได้แล้ว!"
"เทพโคตร! จางเย่แม่*เทพโคตร!"
"ไม่น่าเชื่อเลยจริงๆ ! เป็นไปได้ยังไงกัน! เป็นไปได้ยังไง!?"
"จางเย่กับ ‘เดอะวอยซ์’ ต้องไปอัพยามาแหงๆ !"
"โห ต้องสูงขนาดนี้เชียว?"
"นั่นสิ ฉันว่าแล้วว่าเรตติ้งของ ‘เดอะวอยซ์’ น่ะต้องสูงมากๆ เหอๆ แต่ไม่คิดว่าจะสูงได้ขนาดนี้ จะว่าไปตอนนี้ตลาดวาไรตี้เป็นช่วงขาลงนี่ ทำไมถึงได้มีเรตติ้งระดับเลขสองได้ล่ะ?"
……
สถานีโทรทัศน์นครหลวง
หูเฟยนำรายงานของเรตติ้งรายการทีวีวาไรตี้วันพฤหัสฯ ที่ได้รับการประทับตรารับรองแล้วออกมาดู ตาค้างมองเหม่ออยู่นาน ก่อนที่จะหยิบเอาบุหรี่มวนหนึ่งในลิ้นชักออกมาจุดเงียบๆ เขาเลิกบุหรี่ไปนานแล้ว พอสูบควันเข้าไป หูเฟยก็สำลักไออย่างรุนแรง ก่อนสบถออกมาคำหนึ่ง "แม่*มันเถอะ!"
พอฟังคำสบถของหูเฟยดังขึ้นในออฟฟิศ ทางทีมงานของ ‘เซียนเกะเป๊ะเนื้อ’ ทั้งหลายเองพลันระเบิดเสียงสบถดังลั่นเช่นกัน ไม่ว่าใครก็อดรนทนไม่ไหว!
เสี่ยวหลวี่ "ใครหยิกฉันหน่อยสิ! นี่มันเรื่องจริงเหรอเนี่ย!?"
โหวเกอ "โคตรเหง้าศักราชบ้านยายคนที่สามเอ็งสิ!"
โหวตี้ "เกินคาดไปไกลลิบ! มารดามันฉีกแผ่นฟ้าไปแล้ว!"
ต้าเฟย " ‘เดอะวอยซ์’ โคตรประหลาด! อาจารย์จางยิ่งโคตรประหลาด!"
ต่งซานซานตกตะลึงอยู่นานถึงขั้นพูดไม่ออกเลยทีเดียว!
……
CCTV
เหล่าผู้บริหารตาค้าง!
เจียงหยวนตาค้าง!
ฮาฉีฉีตาค้าง!
จางจั่วตาค้าง!
ทุกคนในทีมงาน ‘เดอะวอยซ์’ นั้น…..ตื่นตะลึงตาค้าง!
"..เท่าไร?"
"ใครบอกฉันอีกทีสิ!"
"เฮ้ยยย เราได้เรตติ้งตั้ง 2.01%!?"
"ฉันจะเป็นลม ใครก็ได้ช่วยด้วย!"
"ฉันก็จะยืนไม่อยู่แล้ว!"
……
ในวงการถึงคราวต้องสั่นสะเทือน!
เหล่าผู้ชมทั่วทั้งประเทศล้วนต้องโห่ร้อง!
เรตติ้งของ ‘เดอะวอยซ์’ ขึ้นสู่จุดสูงสุดของวงการวาไรตี้!
อันดับหนึ่งในช่วงเวลาเดียวกันทั้งประเทศ!
อันดับหนึ่งของสัปดาห์!
อันดับหนึ่งประจำเดือน!
อันดับหนึ่งประจำปี!
ทั้งยังเป็นเรตติ้งแค่ตอนเดียว!
ทั้งยังเป็นแค่เรตติ้งของรายการวาไรตี้ในช่วงวันพฤหัสบดีเท่านั้น!
เหล่าผู้ชมนับไม่ถ้วนล้วนไม่ทราบว่าควรจะแสดงอารมณ์ของตนออกมาอย่างไรดี! และเหล่าผู้เชี่ยวชาญในวงการนับไม่ถ้วนล้วนไม่ทราบว่าควรแสดงความตื่นตะลึงของพวกเขาออกมาอย่างไรดีเช่นกัน! พวกเขาเพียงรู้สึกว่าในใจของตนมีม้าโคลนหญ้าหมื่นตัวแสนตัวล้านตัวออกมาวิ่งห้อตะบึงไปมาไม่หยุด!
ขณะนี้หลายคนล้วนแต่คิดถึงเรื่องที่ทุกคนออกมาคาดเดาทำนายผลเรตติ้งของ ‘เดอะวอยซ์’ ทั้งหลาย กลับกลายเป็นเรื่องตลกสะท้านฟ้าเสียแล้ว! ตัวเลือกอะไรน่ะเหรอ? ต่ำกว่า 0.5%……0.5% — 0.8%……0.8% — 1.0%……1.0% — 1.2%……1.2% — 1.5%…… ผลการทายของเหล่าผู้ชมไม่มีใครถูกเลยแม้แต่น้อย ทั้งไม่มีใครเดาเรตติ้งถูกเลยสักคนเดียว เพราะว่า เพราะว่า ‘เดอะวอยซ์’ นั้นทำเรตติ้งที่แม่*ไม่มีปรากฏในห้าตัวเลือกนี้เลยน่ะสิ! ก็ตัวเลือกเรตติ้งที่มากกว่า 1.5% แม่*ไม่มีให้เลือก!
ทำไมไม่มีตัวเลือกนี้ฟะ!
ทำไมถึงไม่มีตัวเลือกมากกว่า 1.5% หา?
ไม่ใช่ปัญหาเรื่องที่ว่าทางฝ่ายผู้จัดเพิกเฉย แต่เป็นเพราะไม่มีใครคาดคิดสักนิดว่ารายการวาไรตี้ที่เพิ่งออกอากาศเป็นตอนแรกจะได้เรตติ้งมากกว่า 1.5% ต่างหาก! อย่าว่าแต่เรตติ้งนี้เลย แม้แต่ 1.5% ยังคิดว่าเป็นไปไม่ได้เสียด้วยซ้ำ! ดังนั้นทางทีมงานจึงไม่ได้เตรียมตัวเลือกข้อนี้เอาไว้ ทั้งยังไม่คิดว่าจะเป็นไปได้อีกด้วย ประวัติของวงการวาไรตี้ในช่วงไม่กี่ปีมานี้ บอกพวกเขาว่ามันเป็นไปไม่ได้ ประสบการณ์ในวงการทีวีของพวกเขาเองก็ยังบอกว่าเป็นไม่ได้!
ทว่า ‘เดอะวอยซ์’ ทำสำเร็จ!
ภายใต้สภาพตลาดขาลงของเรตติ้งรายการทีวีวาไรตี้ ที่มีแต่ตัวเลขศูนย์จุดถึงหนึ่งจุดเปอร์เซ็นต์ จางเย่กลับทำเรตติ้งสองจุดเปอร์เซ็นต์ได้!
วันนี้ ขณะนี้ เวลานี้ จางเย่ได้นำรายการใหม่ของเขามาขึ้นแท่นราชันย์ท่ามกลางเสียงหัวเราะเหยียดหยามและเคลือบแคลง!
—— สถิติค่าสปอนเซอร์หลัก!
—— สถิติค่าถ่ายทอดทางอินเทอร์เน็ต!
—— สถิติค่าผลิตรายการ!
—— สถิติเวลาผลิตรายการ!
—— สถิติเรตติ้งต่อตอนของรายการ!
‘เดอะวอยซ์มหาชน’ ทำลายสถิติครั้งแล้วครั้งเล่า ทำให้ทั้งประเทศต้องตะลึงแล้วตะลึงเล่า!
เสียงเคลือบแคลงทั้งหลายล้วนดับมอด!
เสียงหัวเราะหยามหยันล้วนเงียบงัน!
พวกเขาคล้ายเพิ่งจะคิดได้เป็นครั้งแรกว่าจางเย่ผู้นี้เป็นคนเช่นไร! พวกเขาคล้ายเพิ่งจะจดจำความสามารถของจางเย่ที่แสดงให้เห็นมาก่อนได้!
พลิกฟ้าคว่ำดินวงการสื่อสารมวลชน!
บรรดาสื่อต่างๆ คลุ้มคลั่งไปแล้ว!
562 สื่อส่วนตัว : จางเย่บุคคลผู้สร้างตำนาน!
หนังสือพิมพ์เฟิ่งหยางรายวัน : เรตติ้งของ ‘เดอะวอยซ์’ แสงสว่างแห่งวงการวาไรตี้!
รายงานบันเทิง : ‘เดอะวอยซ์’ สู่จุดสูงสุดของวงการวาไรตี้! อันดับหนึ่งของประเทศ!
โฮมเพจของเทียปา : เรตติ้งของ ‘เดอะวอยซ์’ มากกว่า 2 ที่แท้ตำนานเขาสร้างกันแบบนี้หรือ!?
หัวข้อเยาวชน : ‘เดอะวอยซ์’ นำทัพประกาศสงคราม! รายการลิขสิทธิ์ในและต่างประเทศ!
โฮมเพจข่าวเวยป๋อ : รายการในประเทศตีโต้! จางเย่นำทัพต่อต้าน! กดดันลิขสิทธิ์รายการต่างชาติ!
ประชาชนออนไลน์ : ตำนาน? ไม่ นี่คือพระเจ้าสรรสรรค์สร้าง!
ปักกิ่งไทมส์ : วันนี้เป็นของจางเย่และ ‘เดอะวอยซ์’!
ปักกิ่งมอร์นิ่งโพสต์ : ผู้กล้าในวงการทีวี ตำนานแห่งวงการวาไรตี้ เชิญปรบมือให้กับ ‘เดอะวอยซ์’ เชิญปรบมือให้กับจางเย่!
ทันใดนั้นเอง
บนเวยป๋อ ก็มีกลอนบทหนึ่งปรากฏขึ้นอีกครั้ง
ทุกคนพลันชะงักงัน ก่อนจะเริ่มส่งต่อกันอย่างบ้าคลั่ง!
แฟนคลับของจางเย่ส่งต่อ!
เหยาเจี้ยนไฉส่งต่อ!
จางเสียส่งต่อ!
เฉินกวงและฟ่านเหวินลี่ส่งต่อ!
ฮาฉีฉีส่งต่อ!
จางจั่วส่งต่อ!
ซูน่าส่งต่อ!
เวยป๋อหลักของ ‘เดอะวอยซ์’ ส่งต่อ!
เวยป๋อหลักของ CCTV1 ส่งต่อ!
หนึ่งหมื่น!
สามหมื่น!
ห้าหมื่น!
หนึ่งแสน!
ตัวเลขการส่งต่อพุ่งทะยานไม่หยุดยั้ง กลอนบทนี้กลายเป็นหัวข้ออันดับหนึ่งของกระทู้ในเวยป๋อ กลายเป็นกระทู้ที่พบพุทธะสังหารพุทธะพบเทพสังหารเทพไปแล้ว!
‘อันไท่ซานเฉกไฉน?
ขจีเขียวพร่างซานตง
งามดังดงแดนเซียน
เปลี่ยนเวียนหมุนแสงเงา
ยืดอกล้างไอเมฆ
พินิจวิหคหวน
ยืนมองยอดเขาสูง
มองหยัน...เหล่าเนินจ้อย!’
*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./87.md)