##บทที่ 203 : เอารัดเอาเปรียบไม่เคยพอ!
วันอาทิตย์

บ้านของคุณน้าเจ้าของห้อง

สิบโมงครึ่ง จางเย่เพิ่งจะตื่น พอพลิกตัวหันไปดูข้างๆ ในผ้าห่มก็ไม่เห็นร่างของเหราอ้ายหมิ่นอยู่แล้ว บนเตียงเหลือทิ้งไว้แค่เสื้อคลุมอาบน้ำสีขาวและชุดนอนสีชมพู ดูใหม่ราวกับว่ายังไม่เคยใส่มาก่อน คงเพราะลองสวมชุดนอนดูแล้วไม่ค่อยพอดีตัวจึงหยิบตัวอื่นมาสวมแทน อีกทั้งตอนเช้าเหราอ้ายหมิ่นคงจะเปลี่ยนเสื้อผ้า และก็คงรีบร้อนออกไปเลยไม่ได้เก็บ

เธอจะรีบไปไหนของเธอนะ?

เสียดายจังที่ไม่ทันได้เห็นตอนที่เธอเปลี่ยนเสื้อผ้า

จางเย่แทบจะจินตนาการได้เลยว่าคุณน้าเจ้าของห้องต้องยืนอยู่ข้างเตียงเปลี่ยนเสื้อผ้าอยู่ด้านหลังเขา เปลื้องผ้าคลุมอาบน้ำ ก่อนใส่ชุดชั้นในและเสื้อผ้า น่าเสียดายที่ตอนนั้นจางเย่มัวแต่หลับอุตุ เชื่อได้เลยว่าความหน้าหนาของจางเย่จะต้องทำให้เขาเหิมเกริมจนเสี่ยงตายแอบดูแน่นอน!

จางเย่พลิกตัวลุกขึ้น มองมือของเขา เมื่อเคลื่อนมาใต้จมูกก็สูดได้กลิ่นอันชวนให้เคลิบเคลิ้มเลื่อนลอย อืม เป็นกลิ่นที่ตกค้างอยู่บนเสื้อผ้าของเหราอ้ายหมิ่นเมื่อคืน กลิ่นหอมจางๆ ลอยอยู่ทั่ว คล้ายอยู่ในฝัน คล้ายตกอยู่ในภาพมายา ในห้วงความคิดบังเกิดเป็นแผนภาพของสรรพสิ่งในจักรวาล คล้ายเป็นการยกระดับของจิตวิญญาณอย่างหนึ่ง… ช่างเถอะคิดไปก็เสียเปล่า เริ่มหิวขึ้นมาแล้วสิ ตอนนี้ควรลุกออกจากเตียงได้แล้ว

เขารีบสวมเสื้อผ้า เข้าห้องน้ำแปรงฟัน บ้วนปาก แล้วรีบลงไปข้างล่างแต่ไม่พบใคร ตอนนี้มีแค่เขาที่อยู่ในบ้านคนเดียว

“อ้าว คุณน้าเจ้าของห้องหายไปไหนแล้วล่ะ” จางเย่บ่นพึมพำกับตัวเอง

พลันได้ยินเสียงเปิดประตู เหราอ้ายหมิ่นเดินจูงมือเฉินเฉินเข้ามาในบ้าน เขาเห็นเฉินเฉินน้อยสะพายกระเป๋านักเรียนอยู่ข้างหลัง รู้ทันทีว่าคุณน้าเจ้าของห้องไปรับเด็กหญิงตัวน้อยกลับจากโรงเรียน เฉินเฉินเพิ่งกลับมาจากกิจกรรมทัศนศึกษาที่โรงเรียนจัดขึ้นวันนี้

จางเย่อารมณ์ดี ยิ้มให้พร้อมยื่นมือเรียกหาเฉินเฉิน “เฉินเฉิน”

เฉินเฉินมองเขา แต่กลับตีหน้านิ่งทำตัวเป็นผู้ใหญ่ตัวน้อย โบกมือให้เขา “จางเย่”

จางเย่ไม่ถือสา หันมองเหราอ้ายหมิ่น “คุณน้าเจ้าของห้อง มีอะไรให้ผมกินบ้าง?”

“ไม่มี ไปกินบนเครื่องสิ” เหราอ้ายหมิ่นพูด

“ผมขึ้นเครื่องตอนบ่าย กว่าบนเครื่องจะเสิร์ฟอาหารก็มื้อเย็นพอดี” จางเย่เอามือกุมท้องงอตัว “เมื่อคืนไม่ค่อยได้กินอะไร ตอนนี้หิวมากๆ”

เฉินเฉินชูมือขึ้นพูด “คุณป้า หนูก็หิว หิว หิว”

เหราอ้ายหมิ่นด่ายิ้มๆ “ผีตะกละสองตัวนี่! ทั้งวันรู้จักแต่กิน!” เหราอ้ายหมิ่นหมุนตัวเดินเข้าไปในห้องครัวทันที “จางน้อยพาเฉินเฉินไปล้างมือหน่อย”

“ครับ” จางเย่จูงมือเฉินเฉินเข้าไปในห้องน้ำ เฉินเฉินตัวเตี้ยเลยเอื้อมไม่ถึงอ่างล้างมือ จางเย่จึงอุ้มเฉินเฉินขึ้นมา

เด็กหญิงยังต้องจับชั้นวางของเอาไว้ ยื่นมือออกไปข้างหน้า เห็นได้ชัดว่าล้างมือเองได้ ทว่าเธอกลับไม่ยอมขยับ

จางเย่ได้แต่ใช้มือหนึ่งโอบเธอเอาไว้ อีกมือหนึ่งยื่นไปเปิดก๊อกและสบู่ให้เธอล้างมือ "เธอยังจะทำตัวเป็นนายใหญ่อีกนะ เป็นไง? ไปเที่ยวรอบนี้สนุกไหม?"

เฉินเฉินตอบ "ก็เฉยๆ"

"เฉยๆ คืออะไรล่ะ?" จางเย่ถาม

เฉินเฉินเบ้ปาก “พวกนั้นเด็กจะตาย ตอนไปเที่ยวสวนสัตว์แค่เห็นหมูป่าก็ตกใจกันวุ่นวาย เพื่อนๆ ผู้หญิงในห้องก็ขี้กลัวจนร้องไห้อีก”

จางเย่ถาม “หมูป่ามันดุมากนะ เธอไม่กลัวหรอ ?”

เฉินเฉินเล่าว่า “นั่งบนรถบัส มีตาข่ายเหล็กกั้นตลอดสองข้างทางเพื่อที่ไม่ให้หมูป่าเข้ามาทำอันตราย ตอนหนูอายุ 5 ขวบ แม่พาหนูไปปืนเขา แม่อุ้มแล้วจับมือหนูไปลูบหัวเจ้าหมูป่า ไม่เห็นมีอะไรน่ากลัวเลยสักนิด แล้วตอนที่หนูอายุ 6 ขวบ คุณป้าพาไปเที่ยวแถบชนบท ตอนนั้นถูกหมาป่าหลายตัวยืนจ้องอยู่ แต่ว่าหนูและคุณป้าก็ยืนมองพวกมันกลับ จนพวกมันไม่กล้าเข้ามาใกล้ แล้วในที่สุดมันก็วิ่งหนีไป!”

จางเย่ไม่รู้ว่าจะรู้สึกยังไงดี นึกในใจว่าเฉินเฉินกับเพื่อนของเธอจะเหมือนกันได้ยังไง บ้านเธอเป็นคนแบบไหนก็ไม่รู้ เติบโตมากับครอบครัวแบบนี้ เฉินเฉินโตมาได้ขนาดนี้ก็น่าแปลกมากแล้ว

บนโต๊ะกินข้าว

หนึ่งใหญ่หนึ่งเล็กนั่งลง เริ่มแหกปากเสียงดัง “หิวแล้ว” จางเย่ทำเหมือนคนหมดเรี่ยวหมดแรง

เฉินเฉินถามว่า “คุณป้าเสร็จหรือยังคะ?”

“ถ้ายังไม่ได้กินผมจะเป็นลมแล้ว” จางเย่ตะโกนเร่งด้วยอีกคน

เฉินเฉินถือตะเกียบมาเคาะถ้วย “ข้าว ข้าว ข้าว!”

ทั้งสองคนช่วยกันส่งเสียง ฝ่ายหนึ่งเงียบอีกฝ่ายก็ส่งเสียงแทน

ประตูห้องครัวเปิดออก เหราอ้ายหมิ่นสวมเสื้อกันเปื้อนเดินมา เหราอ้ายหมิ่นกล่าวว่า “จะเร่งอะไรกันนักกันหนา! นั่งกันอยู่เฉยๆ ก็ไม่ทำให้อาหารเสร็จเร็วขึ้นหรอก ตะโกนอยู่ได้! ใครเถียงไม่ต้องกิน!” พี่สาวใหญ่โกรธแล้ว ทั้งสองคนรีบหุบปากฉับ

ประมาณสิบนาทีต่อมากับข้าวถึงแล้วเสร็จ ข้าวหุงสุกเรียบร้อย จางเย่พุ้ยตะเกียบด้วยความหิวโหยเหมือนพยัคฆ์ตะครุบเหยื่อ เฉินเฉินเองก็ไม่น้อยหน้า หนึ่งใหญ่หนึ่งเล็กตะกรุมตะกราม ไม่มีมารยาทในการกินแม้แต่น้อย!

เหราอ้ายหมิ่นจ้องจางเย่เขม็ง "เฉินเฉินถูกนายทำเสียคนหมดแล้ว!"

เมื่อก่อนเฉินเฉินไม่ได้กินข้าวแบบนี้ เธอกินอย่างเรียบร้อยสมเป็นกุลสตรี ค่อยๆ เคี้ยวค่อยๆ กลืน แต่ตอนนี้มีจางเย่เป็นตัวอย่าง เฉินเฉินเลยพลอยกินมูมมามตามไปด้วย

มื้ออาหารจบลง

จางเย่กินจนอิ่มแปล้ พอหนังท้องตึงใจก็คิดอกุศลทันที ชายหนุ่มนั่งถัดจากเหราอ้ายหมิ่นพอดี ส่วนเฉินเฉินน้อยนั่งตรงข้าม เขาจึงแอบสอดมือเข้าไปลวนลามได้ง่าย เหราอ้ายหมิ่นกลับถึงบ้านยังไม่ได้เปลี่ยนชุดก็ตรงเข้าครัวทันที เสื้อเชิ้ตถึงจะดูมีอายุแต่ก็เหมาะกับเธอดี กระโปรงลายที่เธอสวมยาวเลยเข่ามานิดเดียว

เฉินเฉินน้อยที่ไม่เห็นอะไรนั่งเรอออกมาเบาๆ พลางลูบพุงป่องๆ ไปด้วย “อิ่มจัง”

เหราอ้ายหมิ่นขมวดคิ้ว “ไอ้หนูจางไปล้างจาน”

“ขอนั่งแป๊บน่า ขอผมนั่งสักแป๊บ กินข้าวอิ่มต้องนั่งย่อยก่อนสิ” จางเย่ไม่ไป

เหราอ้ายหมิ่นรีบสะบัดขาออกจากมือชายหนุ่ม

จางเย่ยังหน้าหนาไม่หยุดแตะเหราอ้ายหมิ่น

เฉินเฉินพูด “จางเย่ ช่วยหนูทำการบ้านหน่อย”

“ทำเองสิ” เหราอ้ายหมิ่นรีบหันไปตำหนิเฉินเฉิน “การบ้านของตัวเองยังจะให้คนอื่นช่วยทำ แล้วอีกหน่อยในอนาคตจะทำอะไรเองได้ไหม!”

เฉินเฉินตอบอย่างไม่เต็มใจ “ค่ะ”

“ฉันก็ช่วยเธอไม่ได้หรอก วันนี้ฉันต้องไปเซี่ยงไฮ้แล้ว” จางเย่บอก

เฉินเฉินสงสัย “เอะ? คุณจะไปทำอะไรที่เซี่ยงไฮ้?”

จางเย่ “ทำงานสิ ฉันต้องหาเงินมาเลี้ยงครอบครัว ไม่เหมือนกับเธอหรอก ไปเรียนหนังสือมีความสุขจะตาย วันๆ ไม่ต้องทำอะไรไม่ต้องคิดอะไร”

จางเย่เลยใช้โอกาสนี้จับไปที่ต้นขาของคุณน้าเจ้าของห้อง แถมยังใช้มือสอดเข้าไปใต้กระโปรง จิตราคะของเขาอยากจะสอดมือเข้าไปลึกๆ อีก “ทำไม? ได้ยินว่าคุณอาจะไม่อยู่แล้วเลยไม่อยากให้ไปเหรอ? อย่าห่วงน่า อีกเดือนสองเดือนฉันก็กลับมาแล้ว”

เฉินเฉินปรายตามองเขา มุมปากกระตุกยิ้ม “หึหึ”

เหราอ้ายหมิ่นลุกขึ้นยืน พรึ่บ กระโปรงของเธอลงมาคลุมเข่าเหมือนเดิม “มาด้วยกันหน่อยสิไอ้หนู ฉันมีข้าวของที่ยังไม่เคยได้ใช้อยากให้นาย แพ็คให้เรียบร้อยแล้วเอาไปใส่ในกระเป๋าเดินทางได้เลย”

จางเย่ปฏิเสธ “ไม่เป็นไรครับ ผมเตรียมไปครบหมดแล้ว”

“เอาไปเถอะ ฉันให้” เหราอ้ายหมิ่นยิ้มเย็นเดินเข้าไปในห้อง

แค่เห็นจางเย่ก็รู้ทันทีว่าท่าจะไม่ดีแล้ว ตั้งแต่ไหนแต่ไรมาคุณน้าเจ้าของห้องเคยใส่ใจเขาขนาดนี้ด้วย? ถึงกับเตรียมข้าวของเครื่องใช้ให้อีก? เป็นไปไม่ได้! ต้องมีเรื่องแน่ๆ คุณน้าเจ้าของห้องต้องเล่นงานเขาแน่นอน! จางเย่ไม่หลงกลหรอก มีเฉินเฉินอยู่ข้างๆ คุณน้าเจ้าของห้องจะจัดการเขาก็ทำไม่สะดวก แต่ถ้าเข้าไปในห้องกันแค่สองคน จางเย่ตายแน่!

“อย่าเลย ไม่เป็นไรจริงๆ ผมว่าจะไปล้างจานพอดี” จางเย่รีบเก็บชาม ตะเกียบ เผ่นแน่บเข้าห้องครัวไปล้างทันที

ล้างจานเสร็จ จางเย่ถึงเดินออกมา “คุณน้าเจ้าของห้อง เฉินเฉิน ถ้าไม่มีอะไรแล้วงั้นผมไปก่อนนะ ต้องไปสนามบินแล้วล่ะ”

เหราอ้ายหมิ่นตามออกมา “โอเค งั้นเดี๋ยวฉันไปส่ง”

จางเย่รีบยกมือห้าม “ไม่ต้อง! อย่าเลยๆ แค่นี้ผมก็รบกวนมากเกินไปแล้ว ไม่ต้องส่ง ไม่ต้องเลย มีกระเป๋าแค่สองใบผมถือไปได้ อีกอย่างเฉินเฉินอยู่บ้านคนเดียวไม่มีใครอยู่เป็นเพื่อน ถ้าว่างผมจะมาหา ผมต้องไปแล้วครับ!” ก่อนไปเขาไม่ลืมโบกมือลา แล้วรีบเผ่นออกประตู เกือบไปแล้ว ถ้าขืนโดนคุณน้าเจ้าของห้องซ้อมอีกเขาก็โง่เต็มที!

เดินกลับมาถึงห้อง จางเย่กวาดตามองทั่วห้องที่เขาพักอยู่ไม่กี่เดือนที่ผ่านมานี้ ยืนคิดอะไรไปเรื่อยเปื่อยจนผุดยิ้มบนริมฝีปาก เดินเข้าไปลากกระเป๋าสองใบที่เตรียมไว้ หวนนึกถึงความทรงจำดีๆ ที่เกิดขึ้นเมื่อคืนในบ้านคุณน้าเจ้าของห้อง เท่านี้ก็ไม่มีอะไรให้เศร้าเสียใจแล้ว

“หืม? อาจารย์จางไม่ใช่หรอ?” นักศึกษาหญิงคนหนึ่งออกมาทิ้งขยะพอดี เห็นจางเย่ก็ร้องทัก “คุณจะไปแล้วเหรอ?” นักศึกษาสาวก้าวเข้ามา “อาจารย์จางจะไปแล้วหรือแค่ไปเที่ยวคะ?”

เมื่อจางเย่มีชื่อเสียง บรรดาผู้เช่าของคุณน้าเจ้าของห้องต่างก็รู้ว่ามีคนดังคนหนึ่งอาศัยอยู่ที่นี่ จางเย่ก็รู้จักพวกเขา พบหน้ากันทักทายกันอยู่เสมอ

จางเย่ยิ้ม “ผมจะไปทำงานที่เซี่ยงไฮ้แล้ว”

“เอ๋? คุณจะไม่อยู่ที่ปักกิ่งแล้วหรอ?” นักศึกษาสาวตกใจ

จางเย่พูดถล่มตนว่า “ที่นี่ไม่มีใครกล้ารับผม ก็เลยจะย้ายไปทำงานที่อื่นน่ะ”

นักศึกษาชายออกความเห็น “ไอ้พวกสถานีโทรทัศน์นั่นไม่มีวิสัยทัศน์น่ะสิ อย่าห่วงเลยอาจารย์จาง พวกเราจะสนับสนุนคุณแน่นอน คราวนี้ทุกอย่างต้องไปได้สวย!”

จางเย่กล่าว “ขอบคุณมาก งั้นฉันจะไม่ทำให้นายผิดหวัง”

ได้ยินเสียงดังข้างนอก เพื่อนบ้านหลายคนต่างออกมาดู ทั้งแก่ทั้งเด็กจางเย่ล้วนเข้าไปอำลาหมด แม้ว่าส่วนใหญ่ไม่ได้ชอบงานของจางเย่สักเท่าไร แต่ทุกครั้งที่เจอกันก็ยังอดชื่นชมและให้กำลังใจจางเย่ไม่ได้ ตอนที่จางเย่ยังลำบากไม่มีอะไรกินก็เป็นบรรดาเพื่อนบ้านนี่เองที่คอยแบ่งปันอาหารให้ จางเย่จดจำกลิ่นเนื้อแดดเดียวหอมๆ นั่นได้ดี ทั้งชีวิตเขาจะไม่มีวันลืมมิตรภาพเหล่านี้แน่นอน




===========================



[Go To Next Chapter]( ./4.md)