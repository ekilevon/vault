##บทที่ 234 : กระแสฮอททั่วประเทศ!
เมื่อโฆษณา ‘ผมจะเป็นกระบอกเสียงให้ตัวเอง’ ออกอากาศเป็นครั้งแรก ความเห็นที่คอยก่นด่าและเคลือบแคลงจางเย่คล้ายจะหยุดลงทันที คนจำนวนมากนั่งดูโฆษณานี้จนตาค้าง รวมถึงคนในวงการอีกจำนวนมากที่มองโฆษณานี้ด้วยสายตาตื่นตะลึง! เทียบกับความเคลื่อนไหวของจางเย่ในเมืองหลวงแล้วยังแตกต่างกัน ครั้งนี้เป็นการออกอากาศบนเว็บไซต์วิดีโอหลายต่อหลายแห่ง เข้าถึงผู้คนทั้งประเทศและทั่วโลก ชาวจีนที่อยู่ต่างประเทศจึงสามารถเข้าชมวิดีโอนี้ได้ ผลกระทบแน่นอนว่าต้องกินวงกว้างกว่า

แต่ละเว็บไซต์วิดีโอที่เผยแพร่โฆษณาชิ้นนี้ เต็มไปด้วยคอมเมนต์ไม่สิ้นสุด!

"โคตรเจ๋งเลย!"

"อาจารย์จางเย่เทพสุดๆ!"

"โฆษณาชิ้นนี้ทำให้ฉันต้องร้องโหยหวนเลย!"

"เหย**** ใครเป็นคนวางแผนโฆษณาชิ้นนี้น่ะ?"

"ไม่รู้สิ อ๊ะใช่ๆ บนเว็บเหวยหว่อมีคลิปนี่อยู่ ฉันไปดูแป๊บ... เฮ้ย พวกนายดูตอนจบสิ กำกับ: จางเย่! วางแผน: จางเย่! อาจารย์จางทำวิดีโอนี้เองล่ะ!"

"พวกนายพูดอะไรกัน? อยู่ตรงไหนน่ะ? ทำไมฉันไม่เห็นคลิปนี่ล่ะ?"

"นายเปิดเว็บวิดีโอสักเว็บ เปิดไม่กี่คลิปก็เจอแล้ว แต่ทำไมไม่เห็นล่ะ? เปิดสักคลิปสองคลิปปกติต้องมีคลิปหนึ่งโฆษณาแล้วไหม? ปล่อยออกมาถี่ขนาดนั้นเชียวนะ!"

"น้องสาวนายสิ ฉันแม่*เป็นสมาชิกของเว็บพวกนี้หมดแล้ว! ดันล็อกอินอัตโนมัติแถมยังกรองโฆษณาพวกนี้ทิ้งหมดไว้! ช่างเถอะ ฉันไปเปิดที่หน้าเว็บเหวยหว่อดูเวอร์ชั่นนั้นก็ได้!"

"นี่แหละคือคำตอบของอาจารย์จาง! กรั๊กๆๆๆ+ ตอกกลับได้เจ๋งเป้ง! ถึงแม้จะเต็มไปด้วยบาดแผลก็ยังอยากจะมีชีวิตอันงดงามที่ดี!"

"ผมจะเป็นกระบอกเสียงให้ตัวเอง? แม่*โคตรผยอง!"

"อาจารย์จางไร้เทียมทาน! รังสีไร้เทียมทานแผ่ออกมาอีกแล้ว! ดูตรงๆ ไม่ได้เลย!"

"เมื่อความจริงกระจ่าง คนที่ด่าอาจารย์จางก่อนหน้านี้ล้วนถูกคำตอบนี้ตอกหน้าหงายเงิบหมด! คราวนี้ฉันว่าก็ไม่ต่างกันหรอก! ทอล์คโชว์? ฉันคาดหวังกับรายการใหม่ของคุณนะ!"

"แค่เห็นโฆษณานี่ ทอล์คโชว์อะไรนั่นฉันต้องสนับสนุนแน่นอน!"

"อาจารย์จางเป็นเทพในร่างคนจริงๆ ตอนที่เขาทำโฆษณาประหยัดไฟให้กับสาธารณชน เผยแพร่ในเมืองหลวงและปริมณฑล มาคราวนี้มีอีกแล้ว?"

"น่าดูมาก!"

"ทำไมฉันถึงอยากร้องไห้กันนะ?"

"ฉันก็ด้วย น้ำตาไม่รู้ไหลลงมาเพราะอะไร!"

"เมื่อก่อนไม่เคยดูโฆษณา แต่โฆษณาชิ้นนี้พูดได้จับใจฉันจริงๆ! ขอชมเชยอาจารย์จางหนึ่งหมื่นรอบ! คุณเป็นดาราที่ฉันเห็นว่าพิเศษที่สุด! เทียบกับดาราคนอื่นแล้วคุณไม่เหมือนใครเลย!"

"ใช่เลย โฆษณานี้โคตรเร่าร้อน นี่แหละอาจารย์จางเย่! ไม่มีวันเป็นเหมือนคนอื่น! ไม่มีวันก้มหัวให้ใคร! ตลอดมามีแต่มุ่งไปข้างหน้า! ถ้าเป็นดาราคนอื่นเจอปัญหาแบบนี้ ต้องตอบเลี่ยงไปเลี่ยงมาหลีกลี้หนีหน้าพวกนักข่าวแน่ ทั้งพยายามกู้ภาพลักษณ์ บอกคนอื่นๆ ว่ารายการของตัวเองไม่ได้แย่ขนาดนั้น บอกคนอื่นๆ ว่ารายการตัวเองดีอย่างนั้นอย่างนี้ แต่ว่าอาจารย์จางเย่กลับไม่ตอบอะไร ไม่แม้แต่จะหาโอกาสตอบเรื่องพวกนี้ในที่สาธารณะ แต่ว่าแม่*ปล่อยคลิปนี้ออกมาเลย! นี่คือคำตอบ? ไม่หรอก ฉันไม่คิดแบบนั้น อาจารย์จางเย่ไม่ได้ตอบ แต่ว่ากำลังท้าทายพวกเรา! 'ฉันแม่*จะทำรายการแบบนี้ ไม่ให้พวกนายมากัดได้หรอก!' -- ฮ่าๆ ตอนที่เห็นโฆษณานี่ ในสมองฉันก็มีแต่ฉากที่อาจารย์จางพูดประโยคนี้ติดอยู่! อารมณ์ร้ายจริงๆ ในวงการบันเทิงยังมีใครกล้าพูดกล้าทำเรื่องแบบนี้เหมือนอาจารย์จางเย่อีกไหม?"

"เหอๆ จางเย่ก็นิสัยแบบนี้มาแต่ไหนแต่ไรแล้ว!"

"ก็เพราะงั้นฉันถึงได้ชอบเขาไง! กล้าพูดกล้าทำ! กล้าลุยกล้าด่า! น่าสนใจมาก!"

"พูดไม่ผิด พวกเราไม่มีความกล้า ทั้งไม่มีความอาจหาญ ทำอย่างอาจารย์จางเย่ไม่ได้! เพราะงั้นพวกเราถึงได้ชอบเขาไง!"

"จางเย่ ฉันรักคุณ! สนับสนุนคุณชั่วนิรันดร์! ไม่ต้องไปสนใจใครจะพูดยังไง! คุณทำรายการของคุณให้ดี! ให้พวกนั้นได้เห็นว่ายุคนี้ใครใหญ่!"

"ฉันจะเป็นกระบอกเสียงให้คุณ!"

"จางเย่ พวกเราทุกคนจะเป็นกระบอกเสียงให้คุณ!"

แฟนคลับเดนตายของจางเย่จำนวนมากปรากฏตัวแล้ว ก่อนหน้านี้ถูกเสียงก่นด่าของคนพวกนั้นกดทับจนหายใจแทบไม่ออก มาตอนนี้ทุกคนล้วนกู่ร้องคล้ายอัพยามา!
บรรดาผู้เชี่ยวชาญที่หยามเหยียดจางเย่เมื่อครู่นี้ล้วนไม่มีปากมีเสียงอีกต่อไป แม้ว่ามีบางคนที่ไม่มีสมองยังจะหยามเขาต่อ แต่ก็ถูกฟลัดตกไปโดยเร็ว! ในบรรดาคนที่ด่าพวกเขากลับย่อมจะขาดคนๆ หนึ่งไปไม่ได้ คือพี่ดาบยักษ์ดุจผู้มีประสบการณ์การรบมากว่าห้าสิบปี!

"ไอ้พวกโง่เง่าทั้งหลาย! ยุ่งจนไม่ได้เล่นเน็ตมาสองวัน! ในที่สุดก็ตามพวกนายทันแล้ว! ดาบยักษ์ของข้ากระหายเลือดอีกแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้ว!"
ประโยคของพี่ดาบยักษ์นี้ประกอบด้วยสามสิบเจ็ดแล้ว!

ตราบเท่าที่มีเสียงก่นด่าจางเย่ พี่ดาบยักษ์ต้องเข้าร่วมศึกก๊อปวาง!

มีคนโกรธที่ถูกด่ากลับมา หลายคนเอาไปฟ้องทางแอดมินของเวยป๋อ แต่ว่ามาตรการลงมือเพียงน้อยนิดคือลบหรือบล็อกคำหยาบ ไม่มีการแบนใดๆ ทว่าคนที่ด่าจางเย่จนเกินเลยกลับมีคนโดนแบนจำนวนมาก!

พี่ดาบยักษ์ยังคงก๊อปวางต่อไป หนึ่งผู้ยืนหยัดหมื่นศัตรูยากฝ่า ยังคงด่ากับพวกเขาต่อไป!

แฟนเดนตายของจางเย่ยินดีที่ได้เห็นขั้นสุด!

"ฮ่าๆ พี่ดาบยักษ์ร้ายกาจจริงๆ!"

"แอคเคานท์ของพี่ดาบยักษ์ระบุเพศไว้ว่า ‘หญิง’? จริงหรือล้อเล่นเนี่ย?"

"ล้อเล่นอยู่แล้ว ยังจะมีผู้หญิงที่ไหนร้ายกาจขนาดนี้!"

"ด่าอะไรไปก็ไม่โดนแบน? พี่ดาบใหญ่มีเส้นสายอยู่ข้างบนแน่!"

"สงสัยเพราะวุ่นวายเกินไป แอดมินของเวยป๋อก็เลยดูแลไม่ทั่วถึงรึเปล่า?"

สงครามริมฝีปากเริ่มขึ้นอีกครั้ง แต่ว่าครั้งนี้ฝ่ายกำชัยคือคนของจางเย่!
ทางด้านนั้นกำลังสนุกสนาน อีกด้านหนึ่ง ในที่สุดก็มีมืออาชีพตัวเล็กๆ คนหนึ่งเสนอหน้าออกมา ใบรับรองของเขาเขียนว่า ‘นักโฆษณาที่มีชื่อเสียงของบริษัทเซวียนอวี่’ เขาโพสต์ลงในเถี่ยปา--ว่า "เพิ่งได้ดูโฆษณาชิ้นนี้ ‘ผมจะเป็นกระบอกเสียงให้ตัวเอง’ อดใจไม่ไหวจริงๆ สุดท้ายต้องขอเขียนอะไรซักหน่อย! โฆษณาชิ้นนี้ขัดกับสามัญสำนึกอย่างยิ่ง เต็มไปด้วยข้อผิดพลาดในศาสตร์การโฆษณา ถ้าให้แยกออกมาวิเคราะห์เป็นส่วนๆ ล่ะก็ ต้องเป็นข้อเสียจำนวนมากที่สามารถพบได้จากโฆษณาห่วยแตกและไร้คุณภาพซึ่งพบได้จากโฆษณานี้ ยกตัวอย่างเช่นใช้คำพูดมากเกินไป นี่เป็นข้อห้ามที่สำคัญที่สุดในการโฆษณา แต่ว่าโฆษณาชิ้นนี้กลับใช้คำพูดยืดยาวทับถมกันเข้ามา ตั้งแต่ต้นจนจบล้วนเป็นการพูดบรรยาย นอกจากนี้ยังไม่มีจุดสำคัญ! โฆษณาชิ้นหนึ่งต้องบอกใจความสำคัญว่าคืออะไร คุณต้องการโฆษณาอะไรให้เราฟัง? คุณต้องการบอกอะไรกับทุกคน? แต่ดูโฆษณาชิ้นนี้สิ ใจความสำคัญคือโฆษณารายการใหม่ ไอ้เจ้าทอล์คโชว์อะไรนั่นไง แต่ว่า ‘ผมจะเป็นกระบอกเสียงให้ตัวเอง’ ไม่มีเลย มีแต่แถบข้อความเล็กๆ บอกว่า ‘จางเย่ทอล์คโชว์’ ออกอากาศวันไหนเวลาอะไร แค่สามสิบวินาที แต่กลับไม่พูดถึงเลย ไม่เลย!”

โพสต์นี้มีจำกัดตัวอักษร มาถึงจุดนี้ก็หยุดไป

เหล่าแฟนคลับเดนตายของจางเย่หลายคนเห็นแล้ว กำลังจะตอบกลับ พลันคนๆ นั้นก็บอกต่อ

คนในวงการโฆษณาคนนั้นยังพูดต่อว่า "เต็มไปด้วยข้อผิดพลาด ไม่รู้ต้นรู้ปลาย คำพูดคำจาไม่ชัดเจน ในสายตาของเหล่ามืออาชีพผู้เชี่ยวชาญแล้วเป็นโฆษณาที่เต็มไปด้วยข้อด้อยและจุดอ่อน แต่ว่ากลับยอดเยี่ยมมาก! ไร้ข้อสงสัย! นี่เป็นโฆษณาที่ดีที่สุดที่ฉันเคยเห็นในปีนี้เลย!"

"ฮ่าๆ"

"กลับลำได้เทพมาก!"

"ฉันยังคิดว่านายจะด่าอาจารย์จางซะอีก"

"ลูกพี่ ฉันกำลังจะด่าคุณเลย โชคดีที่คุณโพสต์ไวกว่านิดเดียว ฉันยังไม่ทันได้โพสต์พอดี เกือบเข้าใจผิดแล้ว!"

นักโฆษณาคนนั้นยังโพสต์ต่ออีก "ฉันจะไปด่าจางเย่ทำไม? อาจารย์จางเย่เป็นอัจฉริยะ... ไม่ คงต้องพูดว่าเขาเป็นตัวประหลาดจะตรงกว่า! ฉันไม่เคยติดตามเรื่องอื่นของเขา ทั้งไม่ชอบดูรายการโทรทัศน์หรือฟังเพลงอ่านบทกวี แต่ว่าเมื่อตอนที่ฉันเห็นโฆษณาเพื่อสังคมแบบสร้างสรรค์เป็นครั้งแรก ตอนนั้นฉันนี่อึ้งทึ่งเทิดทูนเขาเป็นเทพเหมือนวันนี้นี่แหละ! บางครั้งฉันก็ทั้งสงสัยทั้งประหลาดใจ ว่าทำไมพวกเราเหล่านักโฆษณามืออาชีพทั้งหลาย ถึงทำไม่ได้อย่างที่คนนอกวงการทำกันล่ะ? ภายหลังนึกข้อสรุปขึ้นมาได้อย่างหนึ่ง มีตัวประหลาดบางคน ไม่อาจใช้สามัญสำนึกไปวัดได้หรอก หรืออาจเพราะจางเย่ไม่ได้อยู่ในวงการโฆษณา ดังนั้นจึงมองเห็นอะไรๆ ได้ชัดเจนยิ่งกว่า เลยไม่ถูกจำกัดไว้ด้วยรูปแบบความคิดดั้งเดิม จึงได้ทำโฆษณาที่น่าประทับใจออกมาอย่างต่อเนื่อง อย่าง ‘ผมจะเป็นกระบอกเสียงให้ตัวเอง’ ถ้าเกิดว่าไม่ได้ดูงานขั้นสุดท้าย แต่ว่าไปเห็นตอนวางแผนงาน ฉันมั่นใจมากว่ามืออาชีพคนไหนก็ไม่เห็นงานที่เต็มไปด้วยข้อเสียชิ้นนี้ในแง่ดีแน่นอน! เพราะว่าทั้งอาจารย์และหนังสือเรียนสอนพวกเรามาตรงกันข้ามเลย แต่ว่าจางเย่ทำแล้ว! เขาทำลายแนวคิดและมุมมองของเหล่าคนทำโฆษณาอย่างเราทั้งหลายไปหมด! บางทีพวกเราคงถึงเวลาต้องทบทวนตัวเองบ้าง ว่าการยึดติดกับประสบการณ์และเดินตามคำสอนนั้น จะทำให้ทำโฆษณาที่ดีได้?"

ขณะนั้น จางเย่ซึ่งอยู่ที่บ้านตอบกลับไปว่า "พี่น้อง คุณก็เกินไป ผมทำได้ไม่ดีเท่าพวกคุณหรอก ผมก็แค่ทำมั่วซั่วไปตามที่รู้สึกเอง"

นักโฆษณาคนนั้นไม่คิดว่าจางเย่จะตอบกลับเขาเลยรีบตอบว่า "อาจารย์จางเย่จริงๆ เหรอ? คุณถ่อมตนเกินไปแล้ว คุณคงยังไม่รู้ว่าโฆษณาชิ้นก่อนของคุณนั้นถูกพวกเรามืออาชีพในวงการเอามาถกเถียงและวิเคราะห์กันอยู่เสมอ กลายเป็นตำราของวงการโฆษณาไปแล้ว! ยังมีโฆษณาชิ้นนี้ของคุณอีก ไม่ต้องถึงพรุ่งนี้หรอก แค่วันนี้ก็มีคนในวงการโฆษณาเอามาถกกันแล้ว มีคนนับไม่ถ้วนเอามาวิเคราะห์ศึกษาแน่นอน!"

ด้านล่าง มีคนในวงการโฆษณากับเหล่าผู้จัดการบริษัทโฆษณาเข้ามาตอบ บ้างชื่นชม บ้างก็หมายจะเชิญตัวเองมาร่วมงานในบริษัท

โฆษณารณรงค์ประหยัดไฟครั้งก่อนก็มีคนเข้ามายื่นกิ่งมะกอก[1]ให้ แต่ว่าจางเย่ไม่ได้สนใจ ความฝันของเขาคือมุ่งสู่ทะเลแห่งดวงดาว ไม่ใช่ไปทำโฆษณา ดังนั้นได้แต่ปฏิเสธอย่างสุภาพ

บนอินเทอร์เน็ตร้อนระอุ!

‘ผมจะเป็นกระบอกเสียงให้ตัวเอง’ ที่เผยแพร่บนหน้าเว็บของเหวยหว่อ ยอดวิวพุ่งทะยานขึ้นด้วยการเข้ามาของผู้คนประหนึ่งลมพายุ!

หนึ่งแสนวิว!

หนึ่งล้านวิว!

สองล้านวิว!

นี่เป็นเพียงสถิติจากคลิปเดี่ยวเท่านั้น ยังมีคนอีกมากที่ได้ชมโฆษณานี้บนเว็บไซต์วิดีโอ ยอดวิวนี้ยังไม่ได้รับการคำนวณรวมไปด้วย!

แม้แต่รายการหลักของสถานีเหวยหว่อ รายการส่วนใหญ่ยอดเข้าชมรายวันก็ยังไม่ถึงสองล้าน แต่ว่านี่เป็นแค่โฆษณาเองนะ! ก็แค่โฆษณาทีเซอร์เท่านั้น ขนาดเนื้อหาในรายการยังไม่ปรากฏให้เห็น กลับคล้ายจะแผดเผาทั้งอินเทอร์เน็ต? ดึงยอดเข้าชมพุ่งทะยานขึ้นมาถึงขนาดนี้เชียว?

"ผม...จางเย่!"

"ผมจะเป็นกระบอกเสียงให้ตัวเอง!"

คืนนี้ ประโยคนี้ ทำให้ผู้คนจำนวนมากจากทั้งประเทศรู้จักชื่อของจางเย่เป็นครั้งแรก!


========================

[1] ยื่นกิ่งมะกอก คือมอบโอกาสหรือช่วยเหลือ

*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./35.md)