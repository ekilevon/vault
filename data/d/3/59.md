##บทที่ 259
ตอนกลางคืน

งานเลี้ยงเลิกแล้ว

งานเลี้ยงครั้งก่อนในเมืองหลวงก็ดื่มแอลกอฮอล์ไปไม่น้อย ครั้งนั้นเป็นงานเลี้ยงภายในกอง แต่ครั้งนี้ไม่เหมือนกันเพราะงานเป็นทางการ มีการเชื้อเชิญผู้สื่อข่าวและคนของวงการมาหลายคน จึงไม่ได้ดื่มมากนัก
ระหว่างทางที่นั่งรถแท็กซี่กลับ จางเย่ว่างจนไม่มีอะไรทำจึงดูหน้าจอแหวนเกม พบว่าค่าชื่อเสียงของตัวเองกำลังเพิ่มขึ้นอย่างรวดเร็ว

งานเปิดตัวรอบปฐมทัศน์ของภาพยนตร์กว่าจะเสร็จสิ้นลงก็สองชั่วโมงได้ นอกจากเพิ่มการฉาย ‘จางเย่ทอล์คโชว์’ เป็นทุกวันแล้ว ทำให้ชื่อเสียงของเขาเพิ่มขึ้นประมาณหลายหมื่น ซึ่งไม่เลวเลย อีกทั้งยังได้ค่าชื่อเสียงมาจากการเล่นเป็นตัวประกอบของ ‘ยุทธจักรยิ่งใหญ่’ ซึ่ง ‘ส่วนเกิน’ แบบนี้ ไม่ถือว่ามากมายอะไร

ถึงที่พักแล้ว

“ที่นี่ใช่ไหม?”

“ใช่ครับ เท่าไรครับคุณโชเฟอร์?”

“ยี่สิบแปด”

“โอเค นี่ครับ”

จางเย่ลงจากรถแท็กซี่ ข้างนอกลมหนาวพัดโกรก จู่ๆ ก็ปวดท้องขึ้นมาเล็กน้อย เมื่อกี้ดื่มทั้งเหล้าฝรั่งและไวน์แดง กินเนื้อไปก็พอสมควร เป็นไปได้ว่ากินเยอะเกินไป ทำให้ท้องไส้ย่อยลำบาก ชายหนุ่มสูดลมหายใจเข้าพลางลูบท้อง กระชับเสื้อคลุมขนสัตว์ที่สวมอยู่ สาวเท้าเข้าบริเวณที่พักขึ้นลิฟต์ไป
หน้าประตูบ้าน

จางเย่รีบกดกริ่งประตู

ติ๊งต่อง ติ๊งต่อง ไม่มีคนเปิด

เขายิ่งปวดท้องหนักมากขึ้นเรื่อยๆ กลั้นไว้ไม่ไหวแล้ว! เขารีบคว้ากุญแจในกระเป๋ามาไขเปิดประตูเสียงดังปึ้ง แล้วพุ่งไปห้องน้ำ!

ได้ยินเสียงน้ำกำลังไหลดัง ซ่าๆ

มีคนอยู่ในห้องน้ำ บนฝ้ากระจกขึ้นไอน้ำเป็นปื้นๆ

จางเย่ยิ้มแหย รีบถอดเสื้อคลุมและกระเป๋าออก เคาะประตูห้องน้ำก๊อกๆ “ซานซาน ซานซานเธออยู่ข้างในเหรอ?”

“อ๋า?” คนข้างในเหมือนจะได้ยินไม่ชัด ถูกเสียงน้ำกลบแทบหมด เสียงจากน้ำฝักบัวจึงหยุดลง ได้ยินเพียงเสียงต่งซานซานลอดออกมาจากช่องประตู “จางเย่?”

จางเย่รีบโพล่ง “ฉันเอง”

“เสร็จงานรอบปฐมทัศน์แล้วเหรอ? ฉันอาบน้ำอยู่ เดี๋ยวค่อยคุยนะ” ต่งซานซานพูด
จางเย่พูดอย่างลนลาน “สหายต่ง เราสองคนมาต่อรองกันหน่อยนะ เธอออกมาก่อนได้ไหม? รีบหน่อยเป็นดี ซื้ดดด ฉัน..ปวดท้อง ทนไม่ไหวแล้วจริงๆ!”

“บนตัวฉันยังมีครีมอาบน้ำนะ ฉันเองก็เพิ่งจะอาบ”

“ฉันไม่ไหวแล้วจริงๆ กลั้นไว้ไม่อยู่แล้ว”

“โอเค งั้นนายรอฉันล้างก่อน เดี๋ยวเดียว”

“อีกนานเท่าไร?”

“สามนาที สามนาทีก็เสร็จ”

“ปัดโธ่ แค่นาทีเดียวฉันก็รอไม่ไหวแล้ว!”

“ปวดขนาดนั้นเชียว? ฟองเป็นกะตั้กบนตัวฉันยังเอาออกไม่หมดเลย งั้นนาย….เข้ามาเถอะ ประตูไม่ได้ล็อค นายปิดตาไว้หน่อย ฉันไม่ได้ใส่เสื้อผ้า”

“ไม่ดีมั้ง?”

“ไม่งั้นนายก็รอสิ ฉันรีบอยู่เนี่ย”

จางเย่คิดจะรอ แต่เขาอั้นอยู่หน้าประตูจนจะครบห้าหรือหกนาทีแล้ว! นี่มันไม่ดีสุดๆ รอต่อไปไม่ไหวแล้วจริงๆ กัดฟันพูดไปด้วย

“งั้นฉันเข้าไปแล้วนะ” มือข้างหนึ่งของชายหนุ่มปิดตาไว้ อีกข้างจับลูกบิดประตูหมุนเปิดอย่างรีบเร่งเข้าไป หมอกไอน้ำกระทบตัวเขาทันที ห้องน้ำของห้องที่เขาเช่าอยู่นี้ มีขนาดใหญ่มาก มีอ่างอาบน้ำและที่กั้นกระจกใสบานหนึ่ง ที่แบ่งตัวห้องอาบน้ำและโถส้วมออกจากกัน แต่ไม่ได้ซื้อม่านมาติด เป็นไปได้ว่าผู้พักอาศัยคนก่อนไม่ได้เตรียมสิ่งเหล่านี้ไว้

จางเย่ปิดตา แต่ถึงจะปิดแล้วก็ยังมีช่องลอดระหว่างนิ้วอยู่ดี ยิ่งอีกฝ่ายบอกให้เขาไม่มอง ความสนใจใคร่รู้ยิ่งมุ่งไปตรงนั้น แอบมองลอดผ่านนิ้วมือ จางเย่เห็นภาพของเรียวขายาวคู่หนึ่งที่มีฟองสบู่เกาะอยู่ หัวฝักบัวกำลังราดรดสู่ต้นขาเรียวเนียนนุ่มที่มีหยดน้ำตกกระทบเป็นละออง ฟองสบู่ไหลผ่านขาเรียวอย่างช้าๆ ลงสู่ทางระบายน้ำ จมูกของเขาได้กลิ่นของสบู่และแชมพูอย่างเบาบาง ตอนที่อยู่บนเครื่องบิน ชายหนุ่มเคยหนุนตักนุ่มคู่นี้แล้ว จากนั้นก็มีที่ห้องน้ำหญิงในบริษัท ที่เขาได้เห็นถุงน่องของสาวงามถูกดึงร่นลงมาจนถึงเข่า เรียกว่าคุ้นเคยก็ว่าได้ เรียวขาของเธอยาวสวย ยาวเท่าความสูงครึ่งหนึ่งของเธอพอดี ยาวมากทีเดียว!

จางเย่ใจเต้นไม่เป็นส่ำ เพียงชั่วขณะที่เขาหลงลืมไป เขาพลันหันไปเปิดฝาโถส้วม รีบปลดเข็มขัดออก แม้จะต้องการหันไปมองว่าต่งซานซานมองเขาอยู่หรือไม่ แต่เมื่อนึกได้ว่าสาวงามกำลังเปลือยกายอาบน้ำอยู่ เขาได้แต่เบือนหน้าหนีในนาทีสุดท้าย รีบปลดกางเกงด้วยความอับอาย พยายามไม่สนใจอะไรอีก เขารีบนั่งลงบนโถส้วม!

เฮ้อ!

สบายจัง!

จางเย่ถอนหายใจยาว จัดการกับธุระของตัวเองอย่างมีความสุข

เสียงน้ำซ่าๆ ดังอยู่ข้างๆ ในเมื่อต่งซานซานไม่ได้ใช้อ่างอาบน้ำแต่เป็นฝักบัว จึงต้องยืนห่างออกมาด้านนอก เมื่อกี้เหลือบดู รู้สึกว่าขาซ้ายของต่งซานซานพิงแนบไปกับแผ่นกระจกเสียด้วย

หลังจากจัดการกับธุระด่วนแล้ว ความคิดของจางเย่ก็เตลิดไปไกล เอาแต่คิดถึงภาพทางด้านขวามือของตน ไม่กล้าเหลือบมอง

……

“ดื่มไม่น้อยสิท่า?” เสียงต่งซานซานดังขึ้นปนเปกับเสียงน้ำ

จางเย่รับคำ “ก็พอได้ วันนี้ไม่ได้ดื่มมาก เพียงแค่ผสมแอลกอฮอล์นิดหน่อย ส่วนอาหารจีน อาหารฝรั่งก็กินปนๆ กัน จนท้องเสียนี่ล่ะ เหอๆ”

เสียงหญิงสาวลอยออกมาอีกครั้ง “ใช่ ฉันเพิ่งได้ยินเพื่อนที่ไปดูรอบปฐมทัศน์พูด หนังก็พอได้อยู่ ตั๋วกี่สิบล้านคงขายได้ไม่มีปัญหาแน่ อาจได้เกินร้อยล้าน ซึ่งถ้าทะลุหนึ่งร้อยล้านจริงๆ หลังจากนี้นายคงได้อยู่ชมรมนักแสดงที่ทำยอดขายตั๋วได้เกินร้อยล้านแล้ว ฮ่าๆ”

จางเย่ยิ้มอ่อน “เหอะน่า ฉันเป็นแค่นักแสดงรับเชิญ เป็นแค่ตัวประกอบ ถึงผลของหนังออกมาดี ก็ไม่ได้เกี่ยวอะไรกับฉัน นอกเสียจากว่าฉันเป็นนักแสดงนำ”

ทั้งสองต่อปากต่อคำคุยกันสบายใจ

เสียงน้ำหยุดลง

เสียงหวานถามต่อ “เสร็จแล้วยัง?”

“ใกล้แล้วๆ นี่ใกล้จะเสร็จละ” จางเย่ตอบ

"โอเค" ดาวมหา’ลัยตัดสินใจอาบต่อ
ตอนที่จางเย่เข้ามานั้น ไฟดวงที่อยู่เหนือศีรษะของเขาไม่ได้เปิดอยู่ คาดว่าดาวมหา’ลัยสาวสุดสวยคงคิดจะประหยัดไฟจึงไม่เปิด แต่เมื่อทางนั้นสว่างกว่า เงาร่างของต่งซานซานจึงฉายกระทบลงบนผนังห้องน้ำ จางเย่ก้มมอง เห็นเงาร่างระหงที่ขยับตัวเล็กๆ น้อยๆ เงาของมือที่ยื่นออกมา ในมือนั้นถือวัตถุดำมืดชิ้นหนึ่ง ดูเหมือนจะเป็นผ้าขนหนู ค่อยๆ เช็ดไปตามเงาร่างกาย เดี๋ยวบนเดี๋ยวล่าง เดี๋ยวซ้ายเดี๋ยวขวา ทุกท่วงท่าเต็มไปด้วยความเย้ายวนราวกับตั้งใจ

เย้ายวนเหรอ?

--- นี่คือนิสัยของต่งซานซาน เธออาจจะไม่ได้ตั้งใจ แต่ว่านิสัยอย่างเป็นธรรมชาติของเธอกลับเป็นจุดที่เผยความเย้ายวนออกมา เป็นดาวจิ้งจอกมาแต่กำเนิด!

ถูแขน

ถูหลัง

ลูบไล้ต้นขา

จางเย่มองเห็นแม้แต่ในเงาเลือนรางนั่น ดาวมหา’ลัยสาวใช้ผ้าเช็ดตัวลงไปถึงพื้นที่ด้านล่าง เงาของขานั้นยังมีเงาดำของผ้าเช็ดตัวพาดอยู่ด้วย ส่วนปลายบนสุดของผ้าเช็ดตัวกำลังบรรจงเช็ดตรงพื้นที่กลางตัว

จางเย่เลือดกำเดาแทบไหล ถึงแม้ว่าเงาที่มองเห็นจะไม่ถึงกับชัดเจนมาก แต่ก็ยังทำให้เขาพอเห็นได้ชัด เขาบอกได้เลยว่าต่งซานซานกำลังทำอะไรหลังบานกระจกนั่นจากเงาที่เห็น เพียงใช้จินตนาการ จางเย่ก็ยิ่งเตลิดไปไกลได้ไม่ยาก

"เสร็จรึยัง?" ดาวมหา’ลัยถาม

จางเย่รับคำ "เสร็จแล้ว"

ดาวมหา’ลัยพูด “งั้นรีบเถอะ ฉันรอใส่เสื้ออยู่นะ ฟู่.. หนาวนิดๆ แหะ”

“โอเคๆ” จางเย่ดึงกระดาษ พอคิดอะไรได้ เขาจึงพูดต่อ “เธอก็อย่าแอบดูล่ะ”

เป็นเสียงหัวเราะคิกของต่งซานซานที่ตอบกลับมา “คิกๆ วางใจเถอะ ฉันไม่นิยมดูก้นคนหรอก ฉันหันมาแล้ว นายรีบหน่อย”
จางเย่ล้างก้น ก่อนจะใส่กางเกง ตอนที่กำลังจะกดน้ำ เขาพลันนึกขึ้นได้ว่าต่งซานซานหันหลังให้เขาอยู่ ไม่มีทางจะได้เห็นถ้าเขาลอบมองเธอแน่ จางเย่มีจิตมารเช่นนี้ ชั่วขณะนั้นจึงรวบรวมความกล้าหันมองกระจกกั้นห้องอาบน้ำ แผ่นหลังของดาวมหา’ลัยอยู่ตรงหน้าเขาพอดี ในมือเธอถือผ้าเช็ดตัวเปียกผืนหนึ่งขณะที่แผ่นหลังเปลือยเปล่าปรากฏชัดแก่จางเย่ ส่วนโค้งส่วนเว้ายิ่งทำให้จางเย่รู้สึกพลุ่งพล่าน นี่เป็นครั้งแรกที่จางเย่ได้เห็นบั้นท้ายเธอ เขาไม่คิดมาก่อนว่าก้นของต่งซานซานจะงอนขนาดนี้ งามงอนเหมือนมีอะไรจับยกเอาไว้ งอนโด่งสวยงาม ในมุมนี้ เขาได้เห็นแม้แต่ส่วนสัดระหว่างลำตัวท่อนบนและท่อนขา ซึ่งมองเห็นได้ไม่ชัดตอนกำลังสวมเสื้อ ตอนนี้กลับยิ่งเด่นชัด!

ขายาวจริงๆ!

ทำไมถึงได้ยาวแบบนี้นะ!

"ยังไม่เสร็จเหรอ?" ต่งซานซานพูดข้ามผ่านกระจก จากนั้นพยายามหันหน้ากลับมามอง
จางเย่ตอบสนองอย่างว่องไว รีบหันหน้าเสไปมองทางอื่น หลังรัดเข็ดขัดเรียบร้อย เขาก็กดน้ำล้างแล้วพูดโดยไม่หันกลับไปว่า

"เสร็จละๆ จะออกไปแล้ว"

"ฉันจะเตรียมชาไว้ให้เธอแล้วกันนะ ไว้เธอเติมน้ำร้อนเองนะ" เสียงไล่หลัง

"โอเค ขอบคุณมาก" เปิดประตู เดินออกจากห้องน้ำ แล้วก็ปิดประตูให้เธอ

จางเย่หายใจแรง หยิบแก้วชาจากโต๊ะอย่างใจลอย เขาไม่ได้เติมน้ำร้อน แต่จิบชาเย็นชืดเข้าไปเพื่อให้รู้สึกสงบและปลุกให้ตื่นขึ้นมา ฉากนั้นเย้ายวนเกินไป ขาเรียวงามคู่นั้นยากจะลบจากใจของจางเย่ เขาเชื่อว่าถ้าคืนนี้เขาหลับไป เขาต้องฝันว่าตัวเองกำลังกินขาไก่แน่!


*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./60.md)