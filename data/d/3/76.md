##บทที่ 276 (ไม่มีชื่อตอน)
มอบกลอนไปหนึ่งบท!

บนเวยป๋อพลันครึกครื้นขึ้นอีกครั้ง!

“มาดูเร็ว! จางเย่โพสต์เวยป๋อล่ะ!”

“ฉันต้องไปดูอาจารย์จางเย่แล้วสิว่าพูดอะไรอีก!”

“แม้นเป็นบุพการี ไยมิใช่บุตรกตัญญู? ว่ะฮ่าๆๆ!”

“ประโยคสุดท้ายโคตรคลาสสิก! ด่าได้ประเสริฐ! แถมไม่มีคำหยาบเลย! ไอ้หยา บันเทิงขั้นสุด! แล้วยังจงใจมอบกลอนบทนี้ให้กับบรรดา ‘บุตรหลานกตัญญู’ พวกนั้นก่อนด้วย?”

“จางเย่เปิดม่านฉาวอีกแล้วโว้ย!”

“อาจารย์จางด่าได้แสบสันต์บรรลัยแท้!”

“แน่นอนที่สุด! ฮุๆ อาจารย์จางคือผู้เชี่ยวชาญการด่าของพวกเรา! แค่พวกคดโกงประจบสอพลอไม่กี่คนในวงการนั่น ก็คิดจะฉวยโอกาสเลียแข้งเลียขาหลี่เทา? คิดจะเหยียบหัวอาจารย์จางเย่ด้วย? ฉันนี่อดขำสติปัญญาของพวกเขาไม่ได้จริงๆ! ชื่อเสีย(ง)ของอาจารย์จางเย่ฉาวโฉ่เสียขนาดนั้น เขาด่าคนตั้งมากมายเสียไม่มีชิ้นดี พวกนายก็ยังกล้าด่าเขาอีกเรอะ? ไม่หลาบจำอีก? ฮ่าๆ ตอนนี้ถูกอาจารย์จางด่ายับเลยไง? สมน้ำหน้า!”

“จางเย่ด่าได้ดี เล่นงานจนพวกขี้ประจบต้องกระอักไปเลย! เรื่องราวแท้จริงเป็นอย่างไร ใครๆ ต่างรู้กันดี! ขนาดคนที่รู้เห็นและมีสมองรู้ว่าหลังฉากเรื่องมันเป็นอย่างไร จะไม่ว่าคนวงในพวกนี้หรอก! แต่พวกนายล่ะ? พวกนายกลับมาด่าอาจารย์จางว่าไม่มีจรรยาบรรณวิชาชีพ? แล้วจรรณยาบรรณอาชีพของพวกนายล่ะอยู่ตรงไหน? รู้อยู่แล้วว่าผิดก็ยังจะเข้าข้างฝ่ายผิด สร้างแรงกดดันเพิ่มข้อถกเถียงสังคมให้จางเย่อีก! เทียบกับอาจารย์จางเย่แล้ว จรรยาบรรณวิชาชีพของพวกนาย ไม่ควรจะได้เป็นบุคคลสาธารณะเลย! ชักนำผู้คนผิดๆ! ปลุกปั่นสร้างปัญหา! พวกนายเป็นบ้ากันไปหมดแล้วจริงๆ! การเป็นบุตรหลานกตัญญู คงไม่มีอะไรเหมาะสมจะนิยามพวกนายไปกว่านี้อีกแล้ว!”

“ช่วงนี้จางเย่ ‘เข่นฆ่าเป็นการใหญ่’ แล้วสิ!”

“เหอๆ พวกนายว่าพวกหลี่เทาจะเสียใจไหม?”

“ต้องถามด้วยเหรอ ป่านนี้พวกนั้นเสียใจจนไส้เขียวกันหมดแน่!”

“ไม่หรอก เหอๆ ตอนแรกคงกะว่าหวานหมู ไหนเลยจะคิดว่าไปสอยโดนเอาอาจารย์จางเม่นแสบคนนี้เข้า รอบตัวมีแต่หนามแหลมทั้งนั้น เห็นใครเป็นเสียบแทง!”

“แหงสิ มีแต่อาจารย์จางเย่เท่านั้นแหละที่สามารถ!”

“เท่าที่ฉันเห็นนะ เรื่องไหนที่มีเอี่ยวกับอาจารย์จาง ไม่มีสักเรื่องที่จะสงบราบเรียบ ไม่ว่าครั้งไหนก็ดังครึกโครมลั่นฟ้าลั่นแผ่นดิน!”

“ไม่มีทางที่จางเย่จะไม่กล้าพูดความจริงหรอก ฉันแม่*โคตรชอบเขา!”

“ฮี่ๆๆ อาจารย์จางน่ะไม่เหมือนคนอื่นๆ นายดูพวกดาราและบุคคลสาธารณะพวกนั้นสิ เดี๋ยวก็แกล้งทำเป็นล้มบ้าง เดี๋ยวก็ทำเป็นโชว์ล่อแหลม เดี๋ยวก็ปล่อยข่าวลือบ้าง วันๆ เอาแต่ประโคมข่าว แย่งชิงกันออกหน้า เพื่อเพิ่มความถี่การออกกล้องของตัวเอง แต่สำหรับอาจารย์จางเย่ ไม่ว่าแต่ไหนแต่ไรก็ไม่เคยใช้วิธีไม่ซื่อแบบนี้ ยังได้ออกกล้องเป็นพักๆ เลย และบูมขึ้นตลอดด้วย ตั้งแต่เขาเปิดตัวมา ขนาดคนที่สนใจผลงานอาจารย์จาง ยังไม่ค่อยสนใจเรื่องที่แกด่าคนอะไรตั้งมากมายเท่าไรนะ พวกนายคงคิดว่าจางเย่เหมือนถูกดับออกจากวงการบันเทิงแน่ๆ และเขาคงต้องอยู่ได้ด้วยการเขียนกลอนด่าคนหรือเปล่า? ….. วันๆ ใช้ชีวิตวิถีแหกคอก ด่าจนเข้าทำเนียบคนดังระดับ A หรือไม่ก็ระดับ S ?”

“ฮ่าๆ ก็อาจเป็นไปได้นะ!”

“ในพจนานุกรมของอาจารย์จางเย่ ไม่มีอะไรที่มันเป็นไปไม่ได้! อาจารย์จางทำอะไร ก็เล่นเสียงตื่นตะลึงกันถ้วนหน้า ตอนนี้ฉันเองก็ไม่ค่อยจะประหลาดใจแล้วล่ะ!”

“เหล่าพี่น้องเมนต์บน พวกคุณสุดจะแฮปปี้กันเลยใช่ไหม? ตอนนี้อาจารย์จางกำลังต้านลมกลางพายุเชียวนะ”

“ที่สุดเลย! อาจารย์จางช่างเป็นคนหนึ่งที่ทำให้แฮปปี้ได้ขั้นสุด! ผลงานของเขาไม่ได้ตรงกับความชอบของฉันนะ แต่ทุกครั้งที่เห็นเขาด่ากราด ฉันแม่*ตื่นเต้นจนต้องกรีดร้อง!”

บรรดาแฟนคลับของจางเย่บันเทิงกันยกใหญ่!

เทียบกับพวกที่กำลังสนับสนุนหลี่เทา และคนในวงการที่สนับสนุน SARFT แล้วพวกแขกผู้มีเกียรติบนสถานีโทรทัศน์ท้องถิ่นเซี่ยงไฮ้ที่ด่าจางเย่เหล่านั้น ตอนนี้คงไม่ได้มีสีหน้าที่แสนดีงามอะไรอีกต่อไป กล่าวได้ว่า ในใจพวกเขาตอนนี้คงอยากบีบคอจางเย่ให้ตายๆ ไปซะ!

บุตรหลานกตัญญู?

บุตรหลานกตัญญูน้องสาวเอ็งสิ!

พวกเขารีบเปิดเวยป๋อโต้กลับทันที! โจมตีกลับไป แต่จางเย่ไม่ทันได้ตอบโต้อะไรพวกเขาเลย ฝูงแฟนคลับของจางเย่ก็เล่นเอาพวกเขาจมเสียมิด!

“โอ๊ะ พวกลูกหลานกตัญญูดิ้นล่ะ!”

“กร๊ากๆ ดูสิ พวกลูกหลานกตัญญูทนไม่ไหวเว้ย!”

“อาจารย์จางเย่รีบหนีเร็ว อย่าให้พวกลูกหลานนั่นกัดเอาได้ล่ะ พวกเราถอย!”

ด่ากันครึ่งวันจนพวกคนในเหล่านั้นไม่กล้าสู้ พวกเขาพบว่า ไม่ว่าจะด่าจางเย่ไปพันคำหรือหมื่นคำ ก็ไร้ประโยชน์สิ้นดี! แถมเทียบไม่ได้เลยสักบทของ ‘ร่วมแรง’ ที่ด่าได้บรรเจิดนั่น!

นี่คือบทกลอนหนึ่งที่เอาไว้ด่าพวกคนฉอเลาะ ขี้ประจบประแจง เป็น ‘ร่วมแรง’ ของต่งอิ้งจวี่ในโลกโน้นของเขา ที่สืบทอดจากอดีตจนถึงปัจจุบัน ซึ่งขึ้นชื่อมาก! วันนี้จางเย่คว้าเอามาเล่นใส่ ‘ลูกหลานกตัญญู’ ที่คอยประจบหลี่เทา นับว่าเหมาะเหม็งที่สุด!

คนพวกนั้นแค่ด่าหน่อยเดียวเท่านั้น แป๊บๆ ก็หมดไฟแล้ว แต่ละคนได้แต่เก็บกดความเดือดจัดเอาไว้ ไม่มีที่ให้ระบายออกสักคน!

โต้กลับ?

จะโต้กลับได้ไง? จะเอาอะไรมาโต้กลับวะ!

พวกเขาตั้งกี่คนรวมกัน ก็ยังไม่มีปัญญา!

กลอนของจางเย่เป็นอุปกรณ์ทำลายล้าง! สามารถเอามาใช้ด่ากันได้อย่างเลือดเย็นขนาดนี้.. อย่าว่าแต่พวกเขาเลย แม้แต่เหล่าสมาคมนักเขียนนักประพันธ์แห่งเมืองหลวง ก็ยังด่าสู้หมอนี่ไม่ได้! เรื่องพลานุภาพแห่งการปลุกปั่นและด่าคนของจางเย่ ถือว่าขึ้นชื่อมาแต่ไหนแต่ไรแล้ว! สุดแสนจะเลื่องลือกระบือนาม!

ตอนนี้พวกคนวงในค่อนข้างเสียใจอยู่บ้าง แต่เดิมพวกเขาเห็นว่าจางเย่คงจนตรอกแน่นอน จากนั้นคงต้องหายไปจากวงการบันเทิง คิดจะเล่นงานเขาเสียหน่อยก็คงไม่เหนือบ่ากว่าแรง เลยพากันช่วยหลี่เทาและวิทยุโทรทัศน์เซี่ยงไฮ้โหมเอาสักหน่อย สนับสนุนพวกเขาด้วยจุดยืนที่ชัดเจน เผื่อว่าบางทีจะเป็นประโยชน์แก่งานในอนาคตของพวกเขา ทว่าทันทีที่เห็นจางเย่โผล่ออกมา เห็นกลอนบทหนึ่งอันแสนหฤโหดของ ‘ร่วมแรง’ เข้าแล้ว จู่ๆ พวกเขาก็รู้สึกว่าได้ไม่คุ้มเสีย บทกวีแต่ละบทของจางเย่ช่างคลาสสิก! กลายเป็นเรื่องที่ไม่มีใครที่ไม่รู้ ก็ไม่ใช่ว่าเหมือนเรื่องครั้งก่อนของหวังสุ่ยซินแห่งสถานีโทรทัศน์นครหลวงหรอกเหรอที่โดนจางเย่ตอกด้วย ‘คนบางคน’ ที่งานไว้อาลัยจนสะเทือนไปทั่ว ไม่คิดเลยว่าแค่กลอนบทหนึ่งจะเล่นเอาหัวหน้าแผนกในสถานีโทรทัศน์คนหนึ่งสิ้นท่าได้ ได้ยินว่าเข้าคุกตะรางมาหมดแล้ว ก่อนหน้านี้หวังสุ่ยซินเองก็เป็นนักกวีที่มีชื่อเสียงอยู่บ้างในประเทศ เคยเขียนงาน ‘ทุกสิ่ง’ มาก่อน และยังเคยได้ลงในหนังสือแบบเรียน แต่จางเย่ล่ะ? ไม่ได้มีชื่อสงชื่อเสียงหรือพละกำลังอะไรเลย อาศัยเพียงบทกลอน ‘คนบางคน’ ตอนนี้แค่ยกบทกลอนนี้ขึ้นมาพูดถึง ทำเอาฝูงชนพากันเกลียดหวังสุ่ยซินเข้าใส้กันเป็นแถว ต้องสบถด่าเขาหน่อยถึงจะคลายอารมณ์ได้!

มันต้องเป็นความร้ายกาจขนาดไหนกัน!

นี่เป็นมาตรฐานงานของจางเย่!

แม้ว่า ‘ร่วมแรง’ จะเทียบไม่ได้กับ ‘คนบางคน’ แต่นั่นก็เป็นผลงานบทหนึ่งที่มีอานุภาพมาก และตอนนี้พวกเขาก็ได้กลายมาเป็นคำกล่าวพาดพิงของกลอนบทนี้แล้ว! หลังจากนี้หรือไม่กี่ปีต่อจากนี้ เมื่อคนกล่าวถึงเจตนารมณ์ของจางเย่ หรือบทกลอน ‘ร่วมแรง’ นี่ขึ้นมา จะต้องยกเอาชื่อของพวกเขาเหล่าขึ้นมาด้วย? เพื่อเป็นการกล่าวอ้างของกลอนบทนี้? สวรรค์! โอกาสของการเล่นบทตัวเอก และมีชื่อเสียงระบือลือลั่นยาวนานเช่นนี้..พวกเขาแม่*โคตรไม่อยากได้!

เสียงด่ามอดดับลง

ความเคลื่อนไหวบนเวยป๋อของพวกเขากลับยังไม่สงบ!

จางเย่ได้แสดงออกถึงข้อเท็จจริงของเขาบอกผู้คนมากมาย ใช่ ลูกพี่ได้รับโทษแล้ว ไม่สามารถอยู่ในวงการบันเทิงได้อีกต่อไป แต่ไม่รู้สึกประหวั่นพรั่นพรึงหรอกนะ ก็ไม่ได้ทำอะไรผิดนี่ มันเรื่องจริง และความจริงเป็นอย่างไร พวกคุณทุกคนต่างก็เห็นกันชัดแจ้ง ฉันไม่ได้ปลุกปั่นพวกคุณนะ พวกคุณน่ะสิที่ปลุกปั่นฉัน ถ้าหากมีคนเห็นว่าฉันถูกบังคับได้ ถูกกลั่นแกล้งได้ง่ายๆ ก็จะยิ่งเหยียบย่ำทารุณซ้ำเติมกันได้? นั่นก็แปลว่าพวกคุณเห็นผิด! ฉันเป็นเพียงชาวบ้านธรรมดาๆ คนหนึ่ง! หลังจากนี้ไปก็ไม่ได้อยู่วงการบันเทิงแล้ว! ฉันด่าพวกคุณก็เฉยๆ เหมือนด่าหลานน่ะแหละ! ก็ถ้าว่าพวกคุณรู้สึกว่าด่าฉันไม่ได้! งั้นพวกเราก็ลองมาเปิดฉากกันสักตั้งสิ! แต่ถ้าพวกคุณรู้สึกว่าตัวเองไม่มีความสามารถเรื่องนี้! งั้นก็อย่าพูดงี่เง่ากับฉัน!


……


ปิดโน้ตบุ๊ค

จางเย่ดีดนิ้ว “เอาล่ะ จัดการเสร็จแล้ว”

ต่งซานซาน “….. นี่คือจัดการเสร็จแล้ว?”

“ใช่สิ” จางเย่หัวเราะพูดอย่างเริงร่า “แล้วเธอคิดจะจัดการอย่างไรล่ะ? ก็แค่ด่าพวกเขาให้สาสมไง เล่นมาก็เล่นกลับ ฉันไม่สนหรอกว่าเขาเป็นใคร เอาที่สบายใจ!”

ต่งซานซานจุปากอย่างช่วยไม่ได้ “นายนี่ช่างไม่กลัวล่วงเกินใครจริง!”

“ถึงงั้นฉันก็ไม่ได้อยู่วงการบันเทิงแล้ว ไม่จำเป็นต้องกลัวอะไรด้วย อย่าว่าแต่พวกนั้นเป็นคนในวงการเลย ต่อให้พวกเขาเป็นดาราแนวหน้าที่มาโขกสับฉัน ฉันก็จะด่าไม่เว้น!” ไม่มีแบกรับภาระหน้าที่การงานอะไรแล้ว จางเย่ก็สบายตัว วายร้ายตัวเอ้อย่างเขากลัวใครเสียที่ไหน?

ต่งซานซานเปิดโน้ตบุ๊คที่จางเย่ปิดขึ้นมาอีกครั้ง “ขอฉันดูกลอนบทนั้นหน่อย” อ่านไปหนึ่งรอบ ก็พูดอย่างมีอารมณ์ว่า “ตอนแรกนะ ฉันก็รู้สึกเคลือบแคลงอยู่หน่อยๆ คิดว่ากลอนพวกนั้นของนาย ไม่ใช่ว่าเขียนไว้เสร็จก่อนแล้วหรือเปล่า วันนี้ดูแล้วถึงได้เชื่อแล้วว่านายด้นสดเอาตรงนั้นเลย?”

จางเย่ยิ้มๆ “ประมาณนั้นมั้ง”

ยกแก้ว ต่งซานซานมองเขา “ดี แด่กลอนบทนี้ ชนแก้ว!”

*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./77.md)