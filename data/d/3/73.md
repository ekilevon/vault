##บทที่ 273 : ด่ารายวัน!
เช้าวันต่อมา

ตื่นตั้งแต่เช้าตรู่

เข้าหน้าหนาวแล้ว กลางวันยิ่งสั้นลงเรื่อยๆ

ดวงอาทิตย์ขึ้นช้าจากเดิม จางเย่ปรือตาขึ้นหาวหวอดมองเห็นว่าวันที่ในมือถือนั้นเข้าใกล้ปีใหม่ไปทุกที เขาลุกขึ้นจากเตียงไปอาบน้ำ เมื่อวานกว่าจะกลับถึงบ้านก็ดึกมากแล้ว เขาจึงแทบจะหลับไปทันที เช้านี้ไม่เห็นเงาร่างของต่งซานซาน ทว่าบนโต๊ะยังคงมีอาหารเช้าตั้งรอไว้ให้ สหายเก่าไม่ได้ลืมเขา เพียงแต่ต้องไปเข้างานเช้าเท่านั้นเอง

อาบน้ำเสร็จ

กินมื้อเช้าเรียบร้อย

จางเย่ลูบท้องอิ่มแปล้ วันนี้เขาไม่ต้องไปทำงาน ดังนั้นจึงกลับห้องของตัวเอง เปิดโน๊ตบุ๊คเข้าอินเทอร์เน็ต

เวยป๋อยังคงร้อนระอุ!

"เหล่าพี่น้องทั้งหลายลุกขึ้นเถิด!"

"ไป! ไปฟลัดหน้าเว็บของ SARFT กัน!"

"อย่าให้อาจารย์จางเย่ต้องยืนหยัดอย่างเดียวดาย!"

"ทุกคนลุกขึ้นมา! ช่วยอาจารย์จางเย่กัน!"

"ข้ามาแล้ว! ดาบยักษ์ของข้ากระหายเลือดอีกแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้วแล้ว!"

ผลสะท้อนจาก 'สุนทรพจน์สุดท้าย' ของจางเย่ช่างใหญ่หลวง หน้าเก่าต่างปรากฏตัวกันออกมา หน้าใหม่ที่ไม่เคยเจอมาก่อนก็ยังเข้าร่วมกองทัพเกรียนด้วย พวกเขาล้วนมาสนับสนุนจางเย่เต็มกำลัง ตอนนี้คนที่เข้าร่วมกลุ่มแฟนคลับของจางเย่บนเทียปายิ่งเพิ่มขึ้นเรื่อยๆ อันที่จริงนับได้ว่าจางเย่แทบจะบอกลาวงการบันเทิงอยู่รอมร่อ ไม่น่าจะมีโอกาสได้ฟื้นคืนวงการอีก ทว่าในงานแถลงข่าวของ SARFT เมื่อวานนี้ หลังจากถูก ‘แบน’ และสั่ง ‘ประหาร’ ตามการคาดการณ์ของเขา กลับกลายเป็นว่าความนิยมยิ่งพุ่งทะยานขึ้นกว่าเดิม!

จำนวนแฟนคลับเพิ่มขึ้นอีกสามสิบเปอร์เซนต์!

ผู้ติดตามของจางเย่ในเวยป๋อเพิ่มขึ้นอีกเท่าตัว!

บทวิจารณ์บนเว็บข่าวหลายสำนักต่างยกย่องจางเย่ไว้ไม้น้อย กล่าวได้ว่างานแถลงข่าวเมื่อวานมีส่วนอย่างยิ่ง

‘ทานตะวันกลางแดดจ้า’ ที่จางเย่เพิ่งมอบให้กลุ่มนักข่าวเมื่อเย็นวาน ถูกตีพิมพ์ลงหน้าหนังสือพิมพ์พาดหัวเช้าหลายฉบับ ส่วนสำนักข่าวออนไลน์ต่างพากันชมเชยจางเย่กันถ้วนหน้า

"เป็นกลอนเปล่าสมัยใหม่อีกแล้ว!”

"ความสำเร็จเชิงกาพย์กลอนของอาจารย์จางเย่แทบจะฝืนลิขิตฟ้า!"

"ขนาดไม่มีเวลาได้คิดยังพูดออกมาได้สุดยอดไปเลย! แล้วพวกคุณฟังออกไหม? อารมณ์ในบทกวีที่คล้ายจะเป็นตัวตนของจางเย่ แต่ความจริงคือการด่าหลี่เทากับ SARFT! ทั้งที่ไม่มีคำด่าสักคำแต่กลับเปรียบเปรยหลี่เทากับพวกเป็นดวงอาทิตย์ชัดๆ พอมาเป็นรูปแบบนี้ พลังในการด่าคนดันยิ่งจับใจคนฟังเข้าไปอีก! เหมือนอย่าง 'น้ำนิ่ง' 'คำตอบ' 'คนบางคน' หรือแม้แต่ 'เย้ยตน' ในแง่ของบทกวีที่เสียดสีคนแล้ว อาจารย์จางเย่นับว่าเทียบเทียมเทพ! ‘ทานตะวันกลางแดดจ้า’! ความจริงคือวงการบันเทิงในกำมือของ SARFT! แต่คลิปยังไม่ออกมาเลย! รีบโพสต์หน่อยสิ! ขอดูเหตุการณ์ด้วย! แค่ตัวอักษรน่ะมันไม่มีพลังมากพอหรอกนะ! กลอนเปล่าของาจารย์จางน่ะดีที่สุดต้องดูในเหตุการณ์สด! เสียงพูด สีหน้า ท่าทางของจางเย่น่ะแยกออกจากกันไม่ได้หรอกนะ มันต้องดูพร้อมกัน นี่คือวิธีแสดงออกเชิงวรรณศิลป์ของจางเย่!"

"ถูกต้อง!"

"ขอคลิปด่วน!"

"ผลงานของอาจารย์จาง พลาดไม่ได้เด็ดขาด!"

ราวกับจะได้ยินเสียงเรียกร้องของทุกคน ที่หน้าเว็บไซต์หลักของหนังสือพิมพ์เซี่ยงไฮ้รายวันจึงเผยแพร่คลิปจากเมื่อเย็นวานที่จางเย่ขับกวีใต้แสงตะวันรอน โชคดีที่คนของหนังสือพิมพ์นี้ได้เปิดกล้องถ่ายเอาไว้พอดี จึงทันบันทึกช่วงเวลาที่สำคัญนี้

“มีคนปล่อยคลิปแล้ว!”

"คุณเห็นทานตะวันนั่นไหม?"

"เข้ามาดูใกล้ๆ สิ!"

"เข้ามาใกล้ๆ แล้วคุณจะเห็น!"

"ดินแต่ละก้อนที่โคนตรงนั้น กอบมันขึ้นมา ล้วนแล้วแต่เป็นเลือดที่ไหลหลั่ง!"

เงาร่างของจางเย่ที่ยืนอยู่ใต้แสงตะวันโพล้เพล้กับทานตะวันที่เหี่ยวเฉาใกล้ร่วงโรย ได้สลักลึกลงในใจของคนจำนวนมากอย่างลึกล้ำ

แฟนคลับของจางเย่กลายเป็นคึกคักกันอีกครั้ง!

"เฮ้ย!"

"โคตรเจ๋ง!"

"แค่ดูยังรู้สึกได้ขนาดนี้!"

"อาจารย์จางเย่แม่*โคตรเทพ! เก่งโคตรๆ!"

“อาจารย์จางหน้าตาธรรมดาสามัญ แต่พอเป็นเรื่องของจิตวิญญาณและเสน่ห์ส่วนตัวนี่ แทบจะไร้ผู้เทียมทาน ไอ้อีพัคอูอะไรนั่นมันก็แค่ผายลม บอกว่าหล่อนั่นคือผายลม! อาจารย์จางเรานี่แหละที่หล่อจริงๆ!"

"จางเย่หน้าตาธรรมดาตรงไหนกัน? ในสายตาของฉันเขาหล่อมากเลยล่ะ! ฉันอยากแต่งงานกับเขา!"

"พี่น้องทั้งหลายมัวรออะไรอยู่! การศึกปะทุแล้ว! วันนี้พวกเราจะให้ไอ้พวกหลี่เทานั่นได้เห็น! ยอมตายยังดีกว่าเป็นหุ่นให้ชักเชิด! ไม่ใช่มีอาจารย์จางแค่คนเดียว! ยังมีพวกเราอีก!”

เมื่อ ‘ทานตะวันกลางแดดจ้า’ เผยโฉม ก็เหมือนกับเติมกระสุนให้กับผู้คนไปไม่น้อยอีกครั้ง!

ภายใต้การนำทัพจากแฟนคลับเดนตายของจางเย่ ทุกคนต่างกรูกันเข้าไปที่หน้าเว็บเพจของ SARFT! มีคนฟลัด มีคนด่า มีคนถกเหตุผลกับพวกเขาด้วย! ส่วนที่ทำให้จางเย่ประทับใจสุดๆ คือแฟนจางเย่อันดับ1 ซึ่งก็คือ หยางเหลียน ที่ปรากฏตัวออกมาด้วย! ตอนนั้นจางเย่ติดต่อกับครอบครัวของหยางเหลียน จึงทราบว่าหยางเหลียนเพิ่งทำการผ่าตัดครั้งที่หนึ่งสำเร็จได้ด้วยดี แต่ยังไม่ค่อยฟื้นตัวดีสักเท่าไร เนื่องจากปัญหาเรื่องของคลื่นสัญญาณรบกวนจากโทรศัพท์ต่ออุปกรณ์ทางการแพทย์ โทรศัพท์มือถือจึงถูกห้ามใช้งานในห้องผู้ป่วย ไม่รู้ว่าแฟนจางเย่อันดับ1 ไปหาโทรศัพท์มาจากไหน เพื่อล็อกอินเข้ามาให้กำลังใจจางเย่ด้วยแรงกายอันน้อยนิดของตนเอง!

"ไอ้หยา!"

"แฟนจางเย่อันดับ1 มาแล้ว!"

"ร่างกายเธอยังไม่หายดีนะ! ไปนอนพักเถอะ!"

"ใช่ อย่าใช้มือถือสิ ให้หายก่อนค่อยว่ากัน!"

คนในกองทัพรังของจางเย่ต่างรู้จักหัวหน้าอย่างแฟนจางเย่อันดับ1 ดี ทั้งยังรู้เรื่องของเธอด้วย ทันทีที่เห็นเธอปรากฏตัวจึงรีบเกลี้ยกล่อมให้กลับไปพัก

หยางเหลียนกลับเถียงว่า "ตอนที่ฉันลำบากไร้หนทาง เป็นอาจารย์จางเย่ที่เข้ามาช่วยเหลือถึงได้รอดชีวิตมาได้ ตอนนี้เขาตกที่นั่งลำบาก ยังไงฉันก็ต้องโผล่หน้ามา!"

"ดี!"

"แฟนจางเย่อันดับ1 พูดได้ดี!"

"ทุกคนมาสู้เคียงบ่าเคียงไหล่กันอีกครั้งเถอะ!"

"นั่นสิ คิดถึงวันนั้นเป็นบ้า! กองทัพเกรียนระดมพล!"

"เอ๋ พี่ชายดาบยักษ์ล่ะ? เมื่อกี้ยังเห็นอยู่เลย ทำไมตอนนี้หายไปแล้วล่ะ? ทุกคนได้พร้อมหน้ากันนับว่าไม่ง่าย ขาดพี่ชายดาบยักษ์ไม่ได้หรอกนะ!"

"ไม่ต้องหาแล้ว! ตอนพวกนายคุยกัน พี่ชายดาบยักษ์ก็บุกเดี่ยวฟลัดหน้าเว็บของ SARFT เซี่ยงไฮ้ไปสามร้อยกว่าข้อความแล้ว!"

"เหย****!"

"พี่ชายดาบยักษ์แม่*ออกตัวไว ไรขนาดนั้น!"

"พี่ชายดาบยักษ์สุดยอดดด! ไม่พูดพล่ามทำเพลงก็ลุยแหลก!"

"ฆ่ามันนนนน! พวกเราตามไปกัน! อย่าให้พี่ชายดาบยักษ์รับศึกคนเดียว!"

"ฉันไปด้วย! นับรวมฉันด้วย!"

"หืม เมนต์บนเป็นใครน่ะ? ไม่เคยเห็นนายในกองทัพเราเลย?"

"ผมเป็นแค่คนผ่านทางน่ะ คราวนี้อดรนทนไม่ไหว ต้องออกมาสนับสนุนอาจารย์จางให้ได้!"

"ฉันก็ผ่านมาเฉยๆ ฉันก็แค่คนรักชาติวัยเลขสอง คราวนี้รวมฉันด้วย! พวกนั้นทำกันเกินไปแล้ว! เราจะปล่อยให้ใครหน้าไหนมารังแกเราได้ยังไง!"

"นับฉันเข้าไปด้วย!"

"ฉันก็ด้วย! ไปอีกหนึ่ง!"

"ฉันเป็นแฟนคลับรายการเด็กอาจารย์เฉิน! ทุกคนรวมพลัง!"

"แฟนคลับโจวฮ่าวมาช่วยแล้ว! มีสุขร่วมเสพมีทุกข์ร่วมต้าน!"

หลากหลายผู้คนต่างตบเท้าโผล่หน้ากันมาด้วยความยอมรับนับถือกันทั่วทั้งสี่ทิศแปดทาง บางคนเป็นแฟนคลับของพิธีกรคนอื่นๆ ที่ถูกแบน บางคนอดรนทนดูไม่ไหว ทว่าทุกคนล้วนเข้ามาร่วมด้วยช่วยกันอย่างบริสุทธิ์ใจ นอกจากนี้ยังมีอีกไม่น้อยที่เข้าร่วมทัพเพื่อความสนุกส่วนตัว โดยปกติคนทั่วไปมักจะสงสารคนล้ม ยิ่งจางเย่โดนกระชากลงมาขนาดนี้ พวกเขาจึงไม่สนใจอะไรอีกต่อไป บางคนที่ความจริงแล้วไม่ได้รู้เรื่องรู้ราวอะไรกับเขานัก แต่เมื่อเห็น 'คำตอบ' 'สุนทรพจน์สุดท้าย' และ 'ทานตะวันกลางแดดจ้า' ของจางเย่ที่สร้างความตื่นตะลึงให้ ก็ยิ่งไม่รีรอยื่นมือเข้ามาช่วยทันที!

จางเย่พูดไว้ถูกต้อง!

หนึ่งจางเย่ล้มลง!

พันหมื่นจางเย่จะลุกขึ้นใหม่!

หน้าเว็บของ SARFT เซี่ยงไฮ้ปกติมีคนเข้าไม่มากนัก ตัวเซิร์ฟเวอร์เองก็ค่อนข้างเก่า และทีมงานของเว็บไซต์ก็ฝีมือธรรมดาๆ ไม่ได้เป็นผู้ชำนาญการมาจากที่ไหนด้วย ตัวเซอร์เวอร์จึงมีความสามารถที่จำกัด ผ่านไปเพียงครึ่งชั่วโมง หน้าเว็บเพจของ SARFT เซี่ยงไฮ้ถึงกับค้างไปเรียบร้อย มีหลายคนที่รู้ว่าตัวการเรื่องนี้ความจริงไม่ใช่ SARFT แต่เป็นหลี่เทากับพวกของเขาไม่กี่คน! ข้อความที่ฟลัดกันอยู่ในหน้าเว็บล้วนแต่ก่นด่าสาปแช่งหลี่เทา! แค้นมีเป้าหนี้มีเจ้าหนี้! อย่างไรเสียการสั่งระงับรายการจำนวนมากเช่นนี้ก็ผิดปกติสุดๆ! รายการก๊อปปี้ที่ควรจะถูกระงับกลับไม่ระงับ แต่ที่ไม่ควรระงับอย่างรายการเด็กกับรายการทอล์คโชว์ต้นฉบับกลับโดนไปด้วย! นี่เป็นเพราะหลี่เทาทำเกินกว่าเหตุ ใช้กฎหมายควบคุมสี่อวิทยุโทรทัศน์มาหาประโยชน์ส่วนตัว ทำให้เกิดความเหลื่อมล้ำกันเช่นตอนนี้! ถ้าเขายั้งมือไว้บ้าง อย่างจัดการกับรายการที่แหกคอกหรือลอกเลียนรายการอื่นไปด้วย เรื่องคงไม่มาถึงขั้นนี้!

SARFT เซี่ยงไฮ้ถูกกระแสด่าหลี่เทาท่วมทับจนแทบจะทะลาย ทว่าทาง SARFT กลับไม่ออกมาพูดอะไร ไม่มีความเคลื่อนไหวอะไรทั้งสิ้น!

ชาวเน็ตหลายคนต่างร่วมกันคาดเดา ว่าเรื่องนี้เบื้องบนอาจไม่ให้ความสนใจ หรืออาจจะทำเป็นมองไม่เห็น ถึงจะเป็นเพียงการคาดเดา ผู้คนยังอดรู้สึกไม่ว่าอย่างไรก็รับไม่ได้! เสียงสบถก่นด่ายิ่งดังกว่าเดิม! อารมณ์ของคนยิ่งเดือดดาลกว่าเดิม!

หน้าเว็บค้างไปแล้ว!

มีคนตามไปด่าหลี่่เทาในเวยป๋อต่อ!

มีคน @เวยป๋อของหลี่เทาไว้นับไม่ถ้วนราวกับหน่อไม้หลังฝน ชื่อของหลี่เทากลายเป็น ‘มีชื่อเสียง’ขึ้นมาอีกจนได้!



……



ตอนเช้า

ออฟฟิศของ SARFT เซี่ยงไฮ้

หลี่เทานั่งสูบบุหรี่อยู่ในห้อง พนักงานหนุ่มคนหนึ่งรีบเข้ามารายงาน!

"ผอ.หลี่! หน้าเว็บหลักของเรามีคนเข้ามาเป็นจำนวนมากแล้วครับ!" ชายหนุ่มเหงื่อแตกพลั่ก "ตอนนี้ค้างไปเรียบร้อยแล้ว! ใช้งานตามปกติไม่ได้เลยครับ!"

หลี่เทาฉุนกึก "ว่าไงนะ?”

ชายหนุ่มตอบ "เป็นเพราะพวกแฟนคลับของจางเย่กับคนที่ก่อความวุ่นวาย!" หยุดครู่หนึ่ง ก่อนพูดอย่างระมัดระวังว่า "ยังมี..เมื่อเย็นวานจางเย่ดูเหมือน...ดูเหมือนว่าจะเขียนกลอนออกมาอีกแล้วครับ!"

ยังจะมีกลอนอีก?

หลี่เทารีบเข้าไปดูในเน็ต ทันทีที่เห็น 'ทานตะวันกลางแดดจ้า' จนจบ เขาก็ฟาดโต๊ะดังเปรี้ยง! เพื่อระบายความเดือดดาล "ไอ้นักเลงนั่น!" เมื่อวานจางเย่บอกเขาต่อหน้าแล้ว ว่า ‘การด่าพวกนายทุกวันเป็นงานของฉัน’! ด่ากันรายวัน! หลี่เทาคิดว่าจางเย่ได้แต่พูดเท่านั้น พูดแล้วก็ผ่านไป ไม่คิดเลยว่ายังไม่ทันถึงวันดีด้วยซ้ำ เมื่อเย็นวานก็โดนเข้าจนได้! ไม่ทันไรจางเย่ก็ ‘เริ่มปล่อย’ ผลงานใหม่เป็นบทกวีที่ใช้ประนามพวกเขาอีกแล้ว? บัดซบ! ทำไมถึงได้มีคนแบบนี้อยู่บนโลกด้วยวะ!

อันธพาล!

ไม้เขี่ยอาจม!

ของมีตำหนิ!

--- นี่คือภาพลักษณ์ของจางเย่ในความคิดพวกเขา!

หลี่เทาโมโหแทบตาย กับฝ่ายตรงข้ามแบบนี้ ต่อให้อยากจะหนีก็หนีไม่ได้! หลี่เทาเห็นอันธพาลมาก็มาก จัดการไปก็มาก ไม่ใช่ว่าสุดท้ายล้วนแต่ยอมแพ้ให้กับหน่วยงานของเขาหรอกหรือ? แต่กับไอ้คนบ้าบิ่นไร้ยางอายอย่างจางเย่ นี่เป็นครั้งแรกที่เขากับ SARFT เซี่ยงไฮ้เจอคนประเภทนี้! พวกเขามีประสบการณ์ในการจัดการกับคนที่ไม่เชื่อฟัง แต่กับจางเย่ที่ไม่เกรงฟ้ากลัวดินอะไรทั้งสิ้นแล้ว พวกเขาแม่*ไร้ประสบการณ์จริงๆ!


*-*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./74.md)