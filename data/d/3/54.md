##บทที่ 254 : ด่าจนมืดฟ้ามัวดิน!
*** เนื้อหาในตอนนี้อาจกระทบถึงความสัมพันธ์ระหว่างประเทศ ผู้แปลทำการแปลตามต้นฉบับโดยมิได้ตัดทอนอะไรออกทั้งสิ้น ***


บรรยากาศในห้องส่งยิ่งร้อนแรง!

เหล่าผู้ชมทางอินเทอร์เน็ตต่างโห่ร้องถูกใจเกรียวกราว!!

มุกที่เสียดสีเกาหลีมาตลอดรายการลากอารมณ์ร่วมของผู้ชมขึ้นไปถึงจุดสูงสุด ไม่ว่าจะเป็นคนที่ดูไลฟ์สตรีมมิ่งหรืออยู่ในห้องส่ง ล้วนตกอยู่ในอารมณ์ที่ทั้งยินดีทั้งพึงพอใจ นอกจากคนเพียงส่วนน้อยแล้ว คนในประเทศที่เหลือต่างไม่มีใครเห็นดีด้วยกับคนพวกนี้ เรียกว่ารังเกียจก็ว่าได้ ประเทศนี้เอาแต่ร้องวุ่นวาย เดี๋ยวก็ว่านี่ของพวกเขา เดี๋ยวก็ว่านั่นของพวกเขา ทำเรื่องแบบนี้ซ้ำแล้วซ้ำเล่าจนคนทั้งประเทศเกลียดพวกเขาเข้ากระดูกดำ เมื่อมีโอกาส วงการบันเทิงในประเทศล้วนจ้องกระแนะกระแหน หรือหมั่นตั้งข้อสงสัยอยู่เสมอ เพียงแค่ไม่ถึงขั้นตรงเป้าชัดเจนเท่านั้นเอง จนกระทั่งวันนี้ สถานการณ์พลันเปลี่ยนแปลงไปโดยสิ้นเชิง!

ประเทศนี้มีรายการที่ชื่อว่า ‘จางเย่ทอล์คโชว์’!

ประเทศนี้มีพิธีกรปากกล้าที่ชื่อว่า ‘จางเย่’!

จางเย่ผู้กล้าหาญที่ไม่เกรงฟ้ากลัวดิน ถึงกับกล้าด่าเกาหลี ด่ามาตั้งแต่ต้นจนจะจบรายการ!

ติ๊ดๆ

เฝิงกุ้ยฉินที่อยู่หน้าเวทีได้รับข้อความส่งมาจากฝ่ายเทคนิกของบริษัท เธอก้มหน้าลงอ่านแล้วค่อยๆ คลี่ยิ้ม

"เป็นไงบ้างครับหัวหน้า?" หวังสยงถาม

เฝิงกุ้ยฉินชูมือถึือขึ้น "ตัวเลขผู้ชมไลฟ์สตรีมมิ่งออกแล้ว"

ชายชราที่นั่งอยู่ข้างๆ ถาม "เท่าไร?"

เฝิงกุ้ยฉินยิ้ม "ตอนนี้มีผู้ชมอยู่สองล้านเก้าแสน อีกทั้งยอดกำลังเพิ่มเรื่อยๆ!"

ชายชราร่างเล็ก หวังสยง และเหล่าเพื่อนร่วมบริษัทที่อยู่ข้างๆ บางคนก็ได้ยิน ต่างลอบสูดลมหายใจเข้าอย่างหนาวเหน็บ!

นึกถึงตอนแรกที่ ‘จางเย่ทอล์คโชว์’ ออกฉาย ยอดผู้ชมหลังจบรายกายยังแค่ราวๆ สองล้านเท่านั้น ทว่าถ่ายทอดสดคราวนี้ จำนวนผู้ชมเกือบสามล้านเข้าไปแล้ว? รายการนี้แม่*จะทำลายสถิติผู้ชมสิบล้านวิวเลยเหรอ!? สิบล้านหมายความว่ายังไง? ทุกคนต่างไม่กล้าเดา! รายการใหม่ของอาจารย์จางเย่ไม่เพียงแต่จะเป็นรายการที่ยอดวิวสูงที่สุดในบรรดารายการออนไลน์ ยังเป็นรายการแรกที่ทำการไลฟ์สตรีมมิ่งอีกด้วย! หลังจากได้รับเกียรติทั้งสองนี้แล้ว ตอนนี้ยังจะกลายเป็นรายการที่มียอดวิวสูงที่สุด มีผู้ชมเฉลี่ยมากที่สุดในประวัติศาสตร์วงการทีวีออนไลน์อีก?

"เหลือเวลาถ่ายทอดสดอีกนานไหม?" เฝิงกุ้ยฉินถาม

หวังสยงมองนาฬิกาข้อมือ "ยังเหลืออีกหกถึงเจ็ดนาทีครับ"

เฝิงกุ้ยฉินพยักหน้า "ตอนจบรายการยอดวิวน่าจะไปถึงสามล้านได้โดยไม่มีปัญหา อีกยี่สิบสี่ชั่วโมงให้หลัง ยอดวิวน่าจะถึงสิบล้านได้โดยไม่มีปัญหาเหมือนกัน!"


……


บนเวยป๋อ

รายการออกอากาศมายี่สิบกว่านาทีแล้ว ในอินเทอร์เน็ตตอนนี้กำลังเป็นกระแสร้อนแรง มีบางคนที่ไม่ได้สนใจหรือไม่ได้ชอบดูรายการบันเทิงนัก คงไม่มีทางสนใจหรือใส่ใจเรื่องนี้เท่าใด แต่ว่าตัวต้นเรื่องที่เป็นคนก่อกระแสเรื่องนี้ขึ้นมาอย่างอีพัคอู ไม่มีทางไม่รู้เรื่องเด็ดขาด ถึงแม้ว่าเขาจะไม่สนใจและไม่รู้ภาษาจีน แต่ผู้จัดการกับล่ามต้องบอกเขาแน่นอน

ดังนั้น เวยป๋อของอีพัคอูจึงโพสต์ข้อความหลังเงียบไปเป็นเวลานาน : สำหรับการกระแนะกระแหนและมุ่งเป้าโจมตียังตัวบุคคลที่ทำให้ภาพพจน์ผมได้รับความเสียหาย ผมขอใช้สิทธิ์ในการปกป้องตนเองตามกฎหมาย!"

แม้แต่คนโง่ยังรู้ว่าอีพัคอูมุ่งเป้าไปที่จางเย่!

เหล่าแฟนคลับไร้สมองของเขาก็ตามเข้ามาตอบต่อ!

"จางเย่ไปตายซะ!"

"บังอาจหมิ่นอีพัคอูของเรางั้นเหรอ!"

"จางเย่! ไอ้หมูงี่เง่า! เอ็งโดนฟ้าลงทัณฑ์แน่!"

"ใช่! เล่นมันด้วยกฎหมายนี่แหละ! ไปฟ้องศาลกัน!"

"จางเย่พูดเกินไปแล้ว! โคตรโกรธเลย! ทำไมถึงมาว่าอีพัคอูของพวกเรา! เกาหลีเป็นยังไง? เกาหลียังไงก็ดีกว่าจีนย่ะ!"

อีกฝ่ายเริ่มตอบกลับ

"ไอ้พวกแก๊งสมองเน่าพวกนี่! คุยด้วยไม่ไหวจริงๆ!"

"เกาหลีดีนักเหรอ? พวกแกก็ไปอยู่เกาหลีสิเฟ้ย! รีบไสหัวไปเลยไป๊!"

“พวกเอ็งไม่รู้เหรอว่าใครเป็นคนเริ่มก่อนน่ะ? ไอ้อีพัคอูที่พวกเอ็งเชิดชูบูชากันนั่นไง! หมอนั่นแหละเริ่มพูดก่อน หาว่าอาจารย์จางไม่มีทางด้นสดได้นานงี้ หาว่าอาจารย์จางหลอกลวงแล้วก็ใช้เครื่องฉายสคริปต์ไง ความจริงเป็นยังไง? ทุกคนในห้องส่งล้วนเห็นกันหมด! ‘จางเย่ทอล์คโชว์’ ตอนนี้ถ่ายทอดสด ใช้กล้องกี่ตัวก็เห็นกันชัดๆ ยังไม่เห็นเครื่องฉายสคริปต์สักตัว อาจารย์จางก็ไม่ได้ใส่หูฟังอะไร จะให้คนถือสคริปต์ให้ก็ไม่มี ยี่สิบกว่านาทีผ่านไปแล้ว เขาพึ่งพาความสามารถและประสบการณ์ส่วนตัวในการทำรายการแบบไม่มีสคริปต์ล้วนๆ! แน่นอนว่าพิธีกรที่มีความสามารถระดับนี้ ทั้งประเทศคงมีแค่ไม่กี่คน แต่จางเย่เป็นหนึ่งในนั้นแน่นอน จางเย่ทำได้! พวกนายยังจะพล่ามอะไรกันอีก? จะฟ้องจางเย่เนี่ยนะ? อย่าทำให้ฉันขำไปหน่อยเลยน่า! ถ้าจะฟ้องล่ะก็ จางเย่นั่นแหละจะฟ้องอีพัคอูที่มุ่งเป้าโจมตีเขา! ไม่ใช่ให้จำเลยอย่างอีพัคอูมาฟ้องน่ะ!”


……


บนเวทีห้องส่ง

จางเย่กำลังดื่มด่ำกับเสียงปรบมือและชื่นชมจากทุกคนอยู่

เหล่าผู้ชมแต่ละคนนัยน์ตาเป็นประกาย ในสายตายังคงคาดหวังแม้จะรู้ว่าเวลาของรายการเหลือไม่มากแล้ว แต่ว่าทุกคนก็ยังอยากฟังจางเย่พูดต่ออีกสักนิด ด่าอีกสักหน่อย กลายเป็นความเสพติดอย่างหนึ่งเสียแล้วสิ!

ทว่าจางเย่กลับกล่าวเรื่องอื่นต่อ "จบการแนะนำเรื่องกิมจิ พวกเรามาพูดเรื่องอื่นกันต่อดีกว่านะครับ"

เหล่าผู้ชมมีสีหน้าผิดหวัง พูดเรื่องอื่นแล้วเหรอ? ไม่ด่าต่อแล้วเหรอ?

สุดท้ายจางเย่กลับบอกว่า "เอาเถอะ พูดเรื่องอื่นก็ไม่เห็นมีอะไรดี งั้นก็พูดเรื่องเกาหลีนี่แหละ!"

"ฮ่าๆๆๆๆ!" เหล่าผู้ชมโห่ร้อง "อี๋!!!"

อย่างไรเสียจางเย่ไม่ได้ทำให้ผู้ชมผิดหวัง ยังคงเล่นมุกด่าคนต่อไปไม่หยุดหย่อน นี่คือผลของการล่วงเกินจางเย่ ตัวแสบนี่เจ้าคิดเจ้าแค้น ทั้งไม่เคยยอมเสียเปรียบมาก่อนด้วย! นายด่าฉันคำหนึ่ง? งั้นฉันจะด่านายกลับสิบคำ!

จางเย่ตั้งใจด่าต่อไปว่า "ก่อนหน้านี้ผมเจอมาเรื่องหนึ่ง พวกคุณก็รู้ใช่ไหมล่ะว่าผมน่ะมีชื่อเสียงแล้ว มีคนสนใจเยอะแยะ" ดวงตาแพรวพราวแฝงความเจ้าเล่ห์ร้าย

"อี๋!"

"ฮ่าๆๆ!"

จางเย่เหยียดแขน "สุดท้ายล่ะ สองวันก่อนมีคนเกาหลีเห็นข่าวเข้าบอกว่า ‘จางเย่เอ๊ย นายก็เป็นคนเกาหลีเหมือนกันนะ’ ผมถึงกับตกตะลึงไปเลยล่ะพวกคุณรู้ไหม? ไม่มั้ง? ผม? เกาหลี? บรรพบุรุษแปดรุ่นผมไม่มีอะไรเกี่ยวข้องเลยนะ สายเลือดผมเป็นคนปักกิ่งแท้ๆ แน่นอน อีกฝ่ายก็เลยพูดว่า ‘จางเย่ นายมันเป็นคนเกาหลีจริงๆ เชียวล่ะ’ ผมถามเขาว่าทำไม เขาก็เลยบอกว่านายดูในเน็ตสิ ไม่ใช่ว่ามีตั้งหลายคนตั้งฉายานายว่า --- ตลก 'เหลิ่งเมี่ยน'[1] หรอกเรอะ!"

เหล่าผู้ชมนึกงงงันอยู่ครู่ ก่อนจะพลันเข้าใจ!

“ฮ่าๆๆๆ!”

"โอ๊ย ขำจะตายแล้ว!"

"ตลกหน้าตาย? หมี่เย็นเกาหลีต่างหากเว้ย!"


……


บนเน็ต เหล่าแฟนคลับไร้สมองไม่น้อยล้วนก่อกวนขึ้นมา!

"จางเย่ออกไป!"

"บ้าเกินไปแล้วนะ!"

"ปากเสียพูดแต่เรื่องเพ้อเจ้อ!"

"คนเกาหลีไปยั่วอะไรนาย? ทำไมถึงด่ากันขนาดนั้น!"


……


ขณะนั้น ผู้กำกับเวทีได้ส่งสัญญาณมือให้กับจางเย่ว่ายังเหลืออีกห้านาที

จางเย่มองเหล่าผู้ชม ไม่ได้สนใจเรื่องเวลาสักเท่าไร เพราะเขาคิดเอาไว้ดีแล้ว "รายการกำลังจะจบแล้ว พวกคุณคอยดูนะ ต้องมีศิลปินเกาหลีกับแฟนคลับมาด่าผมแน่ อ่าฮะ ความจริงพูดไปแล้วที่ผมพูดก็เหลือเกินจริงๆ ล่ะนะ คงจะระคายเคืองหลายคนแน่ๆ ครับ แต่ว่า...ผมก็จะพูดแบบนี้อยู่ดีครับ!" จางเย่หันไปมองกล้องก่อนชี้นิ้วใส่หน้ากล้อง "ไม่ชอบ พวกคุณก็กัดผมสิ!"

"ฮิ้วววววว"

"สนับสนุนสุดฤทธิ์!"

"ใช่! พวกนายมากัดพวกเราสิ!"

เหล่าผู้ชมหัวเราะสะใจกันพักใหญ่จนปิดปากไม่ลง

สีหน้าท่าทางของจางเย่เมื่อกี้วอนหาเรื่องจริงๆ ไม่มีกลิ่นอายของพิธีกรชื่อดังหรือนักเขียนเลยสักนิด ทว่ากลับน่าดูไม่เบา ตอนนี้เองที่จางเย่กลายเป็นคนน่ารักสุดๆ ในสายตาของผู้ชมจำนวนมาก! คนคนนี้ช่างกล้าพูด! ผมด่าพวกคุณแล้วไง! ไม่ชอบใจเหรอ? มากัดผมสิ!

เหล่าผู้บริหารและเพื่อนร่วมงานต่างหัวเราะอย่างช่วยไม่ได้ อาจารย์จางเย่ช่างไร้ทางเยียวยา!

หลังจากด่าพวกเกาหลีแล้ว จางเย่ก็ยังดูสดชื่นแจ่มใส "ไอ้หยา วันนี้พูดมากเกินไปแฮะ อืมม ความจริงแล้วเอาแต่พูดแบบนี้กับเกาหลีก็ไม่ดีจริงๆ ผมอยากจะขอบคุณประเทศเกาหลีมา ณ ที่นี้นะครับ ไม่ได้แกล้งหรือแหย่อะไรแล้วนะ! ผมอยากจะขอบคุณจริงๆ ที่ช่วยอุทิศตนให้กับวงการบันเทิงของจีนครั้งแล้วครั้งเล่า เป็นพวกคุณที่ทุ่มเทให้กับการพัฒนาทอล์คโชว์ของจีน! ด้วยความสัตย์จริง ถ้าไม่มีประเทศที่ ‘วิเศษ’ นี้ล่ะก็ รายการผมคงจบที่ตอนที่สองนี่แหละ ไม่มีอะไรให้พูดจนผมเครียดจนผมร่วงหมดแล้วเนี่ย ผมดูแผนที่โลกแล้วก็วาบขึ้นมาทันทีที่เห็นประเทศเกาหลี ผมรู้สึกว่าอย่างน้อยๆ ก็ต้องอัดรายการได้อีก 180 ตอน! ผมถึงกับรู้ว่าตราบเท่าที่ยังมีประเทศนี้ต่อไป ทอล์คโชว์จีนคงพัฒนาไปได้อย่างรวดเร็ว เราจะไม่มีทางขาดแคลนมุกให้เล่น! ถึงตรงนี้ ผมก็ขอโค้งคำนับให้กับหน้ากล้อง ขอเป็นตัวแทนวงการบันเทิงในการแสดงความขอบคุณกับพวกคุณ! พวกคุณคือผู้ปิดทองหลังพระตัวจริง!" พูดจบจางเย่ก็ค้อมตัวลงต่ำสุดๆ!

เหล่าผู้ชมต่างก็อดไม่ไหว ต้องหัวเราะออกมาอย่างบ้าคลั่ง!

"มวะฮ่าๆๆๆ!"

"ฮ่าๆ หะ.. หายใจ มะ.. ไม่ทัน!"

"อาจารย์จางปากจัดจริงๆ!"

"ด่าคนอื่นเขาจบแล้วยังจะขอบคุณอีกเหรอ? คุณนี่ร้ายมาก!"

มุกในวันนี้มาจากการผสมปนเป บ้างมาจากรายการทอล์คโชว์ที่มีชื่อ บ้างมาจากการ์ตูน บ้างมาจากภูมิปัญญาของชาวเน็ตในโลกใบเก่าของเขา ทั้งยังมีบางส่วนที่จางเย่คิดขึ้นเอง อย่างไรเสียชายหนุ่มก็จบนิเทศน์มาเชียวนะ จะให้ในท้องไม่มีน้ำหมึก[2]บ้างเลยหรืออย่างไร?

หมดเวลาแล้ว

จางเย่ปรบมือขัดเสียงหัวเราะและเสียงปรบมือของทุกคน ก่อนกล่าวยิ้มๆ "วันนี้รายการหมดเวลาแล้ว มาสรุปเนื้อหารายการกันสักหน่อยนะครับ เกาหลีบอกว่าให้กำเนิดการพิมพ์? เกาหลีให้กำเนิดตัวอักษรจีน? เกาหลีให้กำเนิดเทศกาลล่องเรือมังกร? อดสงสัยไม่ได้ว่า อย่างนั้นแล้วชนชาติจีนเราให้กำเนิดอะไรบ้าง?" จางเย่จัดเสื้อสูทของตนกล่าวว่า "ผมจะบอกพวกคุณให้ ชนชาติจีนเราให้กำเนิดเกาหลีนั่นยังไง![3]"

มุกนี้ไม่มีคำหยาบสักคำ!

แต่กลับเป็นมุกที่จางเย่ใช้ด่าได้อย่างเจ็บแสบที่สุดในวันนี้!

เหล่าผู้ชมพอฟังแล้ว หลายคนถึงกับผุดลุกขึ้นยืนกะทันหัน ยืนปรบมือให้กับจางเย่ "ดี! พูดได้เยี่ยมมาก! ฮ่าๆๆ!"

"ให้กำเนิดเกาหลี?"

"ถูกแล้วล่ะ ความจริงพวกเราก็ ‘ให้กำเนิด’ พวกนั้นจริงๆ!"

"อาจารย์จางด่าคนโดยไม่ต้องใช้คำหยาบ ยังด่าเชี่*นั่นได้มีสไตล์อีก!"

"ไอ้หยา วันนี้เป็นครั้งแรกเลยที่ฉันสงสารไอ้บัดซบพวกนั้น! เจอกับนักเลงโตอย่างจางเย่! พวกนั้นได้แต่โดนด่าฝ่ายเดียวแล้วล่ะ!"

"โคตรเจ๋งเลย!"

"ให้จางเย่หนึ่งแสนแต้ม!"

"อาจารย์จาง! คุณคือแบบอย่างของพวกเรา!"

"ฉันคิดอยูแล้วเชียว! ไอ้พวกที่ดูรายการอยู่ตอนนี้สงสัยจะร้องไห้ไปแล้วล่ะ! ฮ่าๆๆ! ฉันล่ะสมเพชจริงๆ!"




==========================

[1] เหลิ่งเมี่ยน คือ หน้าตาย ใช้อักษรตัวเดียวกับคำว่าหมี่เย็น (รามยอง)

[2] ท้องไม่มีน้ำหมึก เป็นสำนวนหมายถึง ไม่มีความสามารถ

[3] เดิมทีมีความเชื่อว่าเกาหลีเป็นแขนงหนึ่งของชนชาติฮั่น แต่ปัจจุบันจากการสืบค้นทาง DNA พบว่ามีความเกี่ยวข้องกับชนเผ่ามองโกลมากกว่า ซึ่งเป็นอีกแขนงหนึ่ง บางทีพวกเขาอาจสืบเชื้อสายจากชืออิ๋วมาจริงๆ ก็ได้ (ดู ชือโยว ศัตรูคู่อาฆาตของหวงตี้ เจ้าเผ่าไป่เยว่)


*-*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./55.md)