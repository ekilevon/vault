##บทที่ 274 : เป้าหมายการตรวจสอบของ SARFT
ตอนกลางวัน

แสงอาทิตย์อบอุ่นส่องเข้ามาในห้อง

โทรศัพท์สายเข้าหลายสาย -- จางเย่ปิดเครื่อง

อินเทอร์เน็ตข้อความเข้าจนวุ่นวาย -- จางเย่ปิดเน็ต

เขาเดินไปหยิบเอาใบชาผูเอ่อร์ ถ้วยชา และกระติกน้ำร้อนที่ห้องนั่งเล่นกลับห้องของตนเอง แล้วนั่งชงชาในมุมที่แสงแดดส่องผ่านบานหน้าต่างมาไม่ถึง จางเย่จิบชา ดื่มด่ำกับรสชาในแต่ละอึก ดวงตาปรือทอดมองสวนดอกไม้นอกหน้าต่างข้างล่าง

เป็นชั่วขณะหนึ่งที่ความคิดของจางเย่สงบผ่อนคลายลง ก่อนหวนพิจารณาถึงการกระทำของเขาเมื่อวาน แม้จะหุนหันพลันแล่นไปบ้าง แต่เขาก็ไม่นึกเสียใจ

ถอนตัวออกจากวงการบันเทิง?

ละทิ้งความฝันที่จะเป็นซูเปอร์สตาร์ระดับโลก?

จางเย่วางแก้วชาลงอย่างเบามือบนขอบหน้าต่าง รู้สึกว่ายังรับไม่ได้อยู่บ้าง ต่อไปจะไปทำอะไร ต่อไปจะเลือกเดินไปทางไหน เขาคงต้องคิดให้ถี่ถ้วนเสียที ไปร้องเพลง? ก็ยังไม่พ้นเงื้อมมือของ SARFT! แม้แต่จะเขียนนิยายตอนนี้ก็ยังหนีไม่พ้นเงื้อมมือของ SARFT อยู่ดี! จางเย่รู้สึกเหมือนกำลังจนตรอก โอกาสหวนคืนริบหรี่จริงๆ

จะทำอย่างไร?

ขืนยังอยู่ในวงการแล้วจะทำอะไรได้ ในเมื่ออย่างไรก็หนีเงื้อมือ SARFT ไม่ได้สักทางอยู่ดี!

แต่ถ้าพูดกันตรงๆ จะให้ละทิ้งรายการอย่าง 'จางเย่ทอล์คโชว์' นั้น จางเย่ออกจะไม่ยินยอม ไม่ยินยอมอย่างยิ่ง! เขาทุ่มเทแรงกายแรงใจให้รายการนี้ไปมากขนาดนั้น ยิ่งไม่ต้องพูดถึงเรื่องอื่น เพียงแค่เรื่องค่าชื่อเสียงที่เขาซื้อ ‘แคปซูลความจำ’ ไปก็มีค่ามากตั้งเท่าไรแล้ว? อีกทั้งเพื่อรายการนี้ เขาต้องอดหลับอดนอนบางครั้งเป็นวัน บางครั้งต้องทำ OT จนดึกดื่นจนต้องนอนในห้องอัด กินมื้ออดมื้อ ทุ่มเทแรงกายแรงใจไปตั้งขนาดนี้ แต่เพิ่งได้ออกอากาศเพียงไม่กี่ตอนก็โดนระงับเนี่ยนะ? จางเย่ทำใจไม่ลง! ถ้ายังต่อรองกันได้ เขาก็อยากจะทำรายการทอล์คโชว์ของตัวเองต่อ อย่างน้อยๆ แค่ให้เวลาเขาอีกสักเดือน ให้เขาทำรายการช่วงที่หนึ่งจบก่อนก็ยังดี ไม่อย่างนั้นเขาจะแนะนำและส่งต่อรายการทอล์คโชว์ให้คนอื่นได้อย่างไร? หืม ทำรายการไปสี่ห้าตอนแล้ว? แต่นั่นจะเรียกว่าเป็นรายการมาสเตอร์พีซได้ยังไง! เหมือนอย่างหนังยาวสองชั่วโมง แต่คุณถ่ายไปแค่สิบกว่านาที แล้วใครจะดูออกว่านั่นเป็นผลงานของคุณ?

การระงับการออกอากาศของ 'จางเย่ทอล์คโชว์' ทำให้จางเย่ทั้งปวดใจทั้งนึกเสียใจ ดังนั้นเขาถึงได้โกรธเป็นฟืนเป็นไฟขนาดนั้นตอนอยู่ที่งานแถลงข่าวของ SARFT

จะทำให้รายการกลับมาฉายอีกได้อย่างไร?

ยังมีวิธีอื่นอีกหรือไม่?

จางเย่ส่ายหน้า ไม่นึกคาดหวังอะไรอีกต่อไป ถึงขั้นนี้ก็ต้องเดินพลางคิดพลาง หาพื้นที่หยั่งเท้าอีกทีแล้วกัน ไม่งั้นก็คงต้องออกเงินอัดรายการทอล์คโชว์เอง จากนั้นก็ใช้ชื่อตัวเองปล่อยลงเน็ต แม้ว่าอาจเกี่ยวพันกับเรื่องลิขสิทธิ์ของเหวยหว่อ ไหนจะงบจำกัด เงื่อนไขมากมาย คุณภาพงานไม่ดี ทั้งยังมีคนสนใจในวงกว้างไม่มากนัก แต่จางเย่จะได้ทำรายการจนจบแน่นอน เริ่มแล้วต้องทำให้จบคือปฏิญาณของจางเย่ เว้นแต่เขาจะไม่อยากวุ่นวายในวงการบันเทิงอีกแล้ว ไม่อย่างนั้น ปฏิญาณนี้จางเย่จะไม่ยอมละทิ้ง อย่างไรเสียเขาก็จ่ายออกไปมาก

เที่ยงแล้ว

ท้องก็หิว

จางเย่เดินดุ่มๆ ไปที่หน้าตู้เย็น เปิดตู้เย็นออกก็เห็นว่ายังมีกับข้าวของเมื่อวานเหลืออยู่นิดหน่อย จึงเอามาอุ่นด้วยไมโครเวฟกินให้หมด

กินเสร็จ เก็บกวาดโต๊ะ ล้างจานชาม อดรู้สึกไม่ได้ว่าการได้โยนเรื่องราวภาระหน้าที่ทุกอย่างทิ้งแล้วพักผ่อนแบบนี้ช่างสุขสบายจริงๆ

อารมณ์ค่อยดีขึ้นมาหน่อย

จางเย่หยิบโทรศัพท์มือถือมากดส่งข้อความไปหาต่งซานซาน : คืนนี้กลับมากินข้าวไหม?

ติ๊ดๆ อีกฝ่ายตอบกลับอย่างรวดเร็ว : กลับสิ อยากกินอะไรล่ะ?

จางเย่พิมพ์ข้อความตอบ : วันนี้เธอไม่ต้องซื้อกับข้าวแล้ว ฉันจัดการเอง บ่ายนี้ค่อยโทรสั่งอะไรมากิน ดื่มไวน์กันหน่อยไหม?

อีกฝ่ายตอบว่า : ตามสบาย

จางเย่ : ไวน์แดงหรือไวน์ขาว?

อีกฝ่ายส่งกลับมา : อะไรก็ได้ แด่วีรชนผู้พลีชีพเลย

จางเย่ยิ้มขำ : ก็ได้ เอาตามนั้น รอเธออยู่นะคืนนี้

วางมือถือลง ปิดเครื่องอีกครั้ง จางเย่ยังไม่พร้อมจะคิดเรื่องอื่น วันนี้ตั้งใจจะพักก็ควรจะผ่อนคลายสบายๆ อินเทอร์เน็ตก็ไม่เข้า เรียกได้ว่าตัดการติดต่อจากโลกภายนอกทั้งหมด แล้วเดินไปที่ระเบียงซึ่งมีลู่วิ่งที่เจ้าของห้องเดิมตั้งทิ้งไว้ เขาที่ยังคงสวมชุดนอนอยู่ก้าวขึ้นไปเริ่มออกวิ่ง หลังจากที่ยุ่งวุ่นวายมาหลายวันไม่สนใจวันคืน พละกำลังความแข็งแรงของร่างกายจึงถดถอย กว่าจะมีโอกาสได้หยุดพักอย่างนี้ไม่ง่ายเลยจริงๆ จึงควรออกกำลังกายได้เสียที ทางหนึ่งคือดีต่อสุขภาพ อีกทางคือทักษะเทควันโดและมวยไทเก๊กของเขา ขึ้นอยู่กับสภาพร่างกายของเขาเป็นหลัก กล่าวคือ กำลังกับปฏิกิริยาการตอบสนองยิ่งแข็งแกร่ง ยิ่งมีผลต่อการออกทักษะนั่นเอง

บ่ายสอง จางเย่วิ่งจนเหลื่อไหลท่วมตัว

บ่ายสาม อาบน้ำเสร็จ จางเย่ออกจากบ้านไปซื้อไวน์แดงที่ซูเปอร์มาร์เก็ตสองขวด เนื่องจากที่บ้านไม่มีแก้วไวน์ทรงสูง เขาจึงซื้อไปด้วย

กลับมาถึงบ้าน

หยิบกุญแจไขประตู

ทันทีที่จางเย่เปิดประตูก็ต้องแปลกใจ "เอ๋ เธอกลับมาแล้วเหรอ? เพิ่งบ่ายสามกว่าเองนะ?"

เป็นต่งซานซานที่เพิ่งกลับถึงห้องก่อน ความจริงหญิงสาวก็เพิ่งจะเข้าบ้านมาไม่นาน หลังวางกระเป๋า เธอก็รวบผมยาวขึ้นเกล้า หันมายิ้มให้ "บ่ายไม่มีงาน ก็เลยขอออกมาก่อนน่ะ"

จางเย่ถือขวดไวน์แดงขณะปิดประตู "ทำไมไม่บอกฉันล่ะ?"

ต่งซานซานจ้องเขาเขม็ง "ฉันก็อยากบอกหรอกนะ แต่นายก็ต้องเปิดมือถือด้วยสิ"

"เฮ้ย ลืมๆ" จางเย่หัวเราะแกนๆ "หิวรึยัง? จะให้สั่งข้าวเลยไหม?"

ต่งซานซานตอบยิ้มๆ "เพิ่งกินข้าวเที่ยงเอง ไม่ต้องรีบกินหรอกน่า หือ ซื้อไวน์แล้ว? งั้นเราสองคนดื่มกันก่อนไหม? มา เอาแก้วมาให้ฉันด้วย" เธอเดินมาคว้าแก้วทั้งที่ยังคงสวมรองเท้าส้นสูง นำเข้าไปในครัว

จางเย่ไม่พูดพล่ามทำเพลงรีบเปิดขวดไวน์แดง รินให้สำหรับสองที่

"เอาไปสิ" ต่งซานซานยกแก้วกระดกดื่มอึกหนึ่งไปเกือบครึ่งแก้ว

จางเย่เองก็ดื่มตามเธอไปติดๆ อีกครึ่งหนึ่ง พ่นหายใจก่อนนั่งลงข้างหญิงสาว

"เฮ้อ ถึงบ้านค่อยอุ่นหน่อย" ต่งซานซานเหยียดแขนออก ปลดกระดูมเสื้อคลุมขนสัตว์ ถอดออกมาแขวนไว้ด้านหนึ่ง

เสื้อกันหนาวถอดออกเรียบร้อย เสื้อข้างในของดาวมหา’ลัยถึงปรากฏสู่สายตา วันนี้เธอสวมชุดกี่เพ้าไปทำงาน เป็นชุดลูกไม้สีขาวตัวยาวประดับด้วยดอกไม้สีแดง จางเย่เพิ่งเคยเห็นเธอแต่งตัวแบบนี้เป็นครั้งแรก อดตะลึงไม่ได้ หญิงสาวสวมชุดกี่เพ้าได้เซ็กซี่สุดๆ ชุดกี่เพ้าที่รัดรูป ยิ่งขับเน้นเรือนร่างของต่งซานซานที่เต็มไปด้วยส่วนโค้งเว้าให้ชัดขึ้นอีก ส่วนเรียวขายาวก็สวมถุงน่องสีเนื้อกลืนไปกับผิว และยิ่งเข้ากันดีกับรองเท้าส้นสูงสิบเซนติเมตรสีครีม ไม่แปลกที่ทำไมวันนี้ต่งซานซานถึงได้เกล้าผม ความจริงการเกล้าผมไม่ใช่เรื่องง่าย เพียงแต่เป็นทรงผมที่เข้ากับชุดกี่เพ้าให้หญิงสาวงดงามอย่างคลาสสิก

จางเย่แหย่ "เธอนี่ไม่กลัวหนาวเลยนะ"

ต่งซานซานเพิ่งกลับมาถึงจึงยังอยู่ในชุดนี้ เธอขยับมานั่งขัดสมาธิบนโซฟา คลี่ยิ้มเล็กน้อยกล่าว "ออกข้างนอกก็มีเสื้อคลุม ที่บริษัทกับที่บ้านก็มีฮีทเตอร์ จะหนาวตรงไหนล่ะ?"

จางเย่จ้องมองหน้าอกที่นูนขึ้นมาของเธอ "แต่ก็ไม่ค่อยอุ่นนะ"

ต่งซานซานตอบโดยไม่คิด "พวกเราเป็นคนของประชาชน จะให้แต่งตัวเฉิ่มๆ เชยๆ ตามสบายได้ไง ถ้าเกิดว่าเดินๆ อยู่มีคนจำได้ล่ะ? ถ้าเกิดว่าพวกเขาอยากจะถ่ายรูปด้วยงี้? แบบนั้นก็ยิ่งน่าเกลียดสิ" ยักไหล่ กล่าวต่ออย่างอารมณ์ดี "เพราะงั้นหลักการของฉันก็คือ ออกจากบ้านเมื่อไรต้องแต่งให้ดูดีที่สุด!"

จางเย่กระพริบตาปริบๆ "เธอนี่มืออาชีพจริงๆ นะ" พูดจบ เขาก็คว้ามือเธอมาจับไว้

ต่งซานซานหัวเราะคิกๆ หลบมือของเขา "ทำไมถึงมือซนอีกแล้วล่ะเนี่ย?"

จางเย่พูดเหมือนจะร้องไห้ "เพื่อนเธอโดนแบน ต่อไปข้าวก็จะไม่มีกินแล้ว เธอบอกว่าเป็นเพื่อนเก่าเพื่อนแก่ งั้นก็ช่วยปลอบฉันหน่อยสิ"

"หือ จะให้ปลอบยังไง?" ต่งซานซานกระพริบตาปริบๆ

จางเย่ยื่นมืออกไปอีกครั้ง คราวนี้ไม่ได้ไปหามือเล็กๆ คู่นั้น แต่กลับเลื่อนไปยังร่องแหวกข้างกระโปรงชุดกี่เพ้าของต่งซานซาน "แบบนี้ไง"

ต่งซานซานไม่หลบ กลับมองเขา "ปลอบแบบนี้เหรอ?"

"ใช่สิ ฉันมักน้อยนะ" จางเย่บอก

ต่งซานซานกระดกไวน์หมดแก้ว เช่นเดียวกันกับเขา จากนั้นพูดว่า "เอาเถอะ เห็นแก่ความน่าสงสารของเพื่อนเก่าฉัน งั้นก็ปลอบนายหน่อยแล้วกัน แต่มือน่ะ อย่าขยับไปไหนอีกนะ วางไว้แค่ตรงนี้พอ"

"ได้" ทั้งสองดื่มต่อ

"ที่บริษัทเป็นไงบ้าง?" จางเย่ถามเปลี่ยนเรื่อง

ต่งซานซานควงไวน์แดงในแก้ว "เป็นไงน่ะเหรอ? ก็ต้องพูดถึงนายน่ะสิ คราวนี้นายมีชื่อขึ้นมาในวงการ แม้แต่สำนักงานใหญ่ของ SARFT ยังรู้จักชื่อนายแล้ว!"

จางเย่ได้คืบจะเอาศอก นิ้วมือเลื่อนลึกเข้าไปในชุดกี่เพ้าขึ้นเรื่อยๆ เนื่องจากชุดกระโปรงคับแน่น พื้นที่ภายในมีจำกัด ดังนั้นสอดไปได้ไม่กี่นิ้วก็ตึงเสียแล้ว นิ้วมือถูกตรึงไว้ระหว่างชุดกระโปรงและต้นขา ขยับต่อไปไม่ได้อีก แต่จางเย่ยังคงขยับนิ้ว ไม่สนใจว่ากระโปรงของเธอจะฉีกขาดหรือไม่

"หยุดเถอะน่า ตรงนี้ไม่ใช่ที่คุยกันไว้แล้วนะ!" ต่งซานซานส่งเสียงห้าม

จางเย่ไม่ฟัง "ตรงนี้ก็เป็นที่ที่เธอบอกไว้นี่นา ฉันไม่ได้ไปแต่ตรงอื่นเลยนะ" แล้วก็เปลี่ยนหัวข้ออีก "เออนี่ ไม่รู้ว่าทางสำนักงานใหญ่ของ SARFT จะรู้เรื่องฉันรึยังนะ?"

ต่งซานซานหัวเราะ "นายทำเรื่องวุ่นวายขนาดนั้น ยังจะไม่รู้จักนายได้อีกเหรอ? ฉันรับสายจากเพื่อนในสถานีซีซานเมื่อเช้า เธอยังพูดถึงนายอยู่เลย น่าจะได้ข่าววงในมา เห็นว่าเมื่อคืน ชื่อนายโดน SARFT บันทึกไว้เป็นคนที่พวกเขาต้องจับตาดูอย่างใกล้ชิด" หญิงสาวคงรู้สึกแปลกๆ จากการสัมผัสของจางเย่ จึงขยับสองเท้าที่ขัดสมาธิไว้อยู่ลงเสียอย่างนั้น





*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./75.md)