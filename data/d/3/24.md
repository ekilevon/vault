##บทที่ 224 : ดาวมหาลัยอยู่ที่บริษัทด้วย?
สงสัย

สนใจ

ประหลาดใจ

หลายสายตาจากบรรดาเพื่อนร่วมงานส่งมาจากทั่วสารทิศจับจ้องมาที่จางเย่ บ้างวิจารณ์ไปด้วยขณะมองเขา มีไม่กี่คนเท่านั้นที่ก้มหน้าก้มตาทำงานงกๆ ไม่สนใจเขา

ถ้าเป็นคนธรรมดาทั่วไปคงไม่สามารถรับมือกับความจริงที่ว่า ตนเองกำลังถูกจับจ้องด้วยสายตาที่ซับซ้อนได้แน่นอน อย่างน้อยๆ คงกระอักกระอ่วนอยู่บ้าง ราวกับว่าเขาคนนั้นเป็นแพนด้ายักษ์ที่ใครต่างต้องกระซิบกระซาบตอนที่จ้องมอง แล้วแบบนี้ใครล่ะจะทนได้? ทว่าจางเย่ใช่คนธรรมดาเสียที่ไหนกัน เรื่องพวกนี้ไม่มีทางทำให้เขาเครียดได้หรอกน่า หวนนึกถึงคราอยู่ที่ต้าหมิงหู[1]….เอ้ย ผิดประโยค หวนนึกถึงตอนอยู่ที่สถานีวิทยุ เขาถูกมองโดยเพื่อนร่วมงานดุจเป็นดาวไม้กวาด[2] ย้อนกลับไปที่สถานีโทรทัศน์เขาก็ยังถูกปฏิบัติใส่ราบกับเป็นดาวประตูศพ[3]โดยเพื่อนร่วมงานได้อีก เรื่องพวกนี้เขาชินเสียแล้วล่ะ

อย่างไรเสียก็ยังแตกต่างจากตอนนั้นอยู่บ้าง

ในอดีตเขามีชื่อเสียงฉาวโฉ่ในหมู่เพื่อนร่วมงาน

แต่ตอนนี้เขาเป็นถึงฮีโร่ผู้ปกป้องการจี้เครื่องบิน เขาช่วยผู้คนกว่าร้อยชีวิต เขามีอะไรแปลกประหลาดงั้นเหรอ? เบิ่งตามองดูสิ!

หลังจากวางข้าวของของเขาลง จางเย่ก็เปิดคอมพิวเตอร์ เริ่มทำให้ตัวเองคุ้นชินกับสภาพแวดล้อมไปก่อน

อีกด้านมีสองคนท่าทางเหมือนกำลังจะเดินมาคุยกับจางเย่ แต่ดูไม่ค่อยแน่ใจว่าจางเย่นั่งอยู่ไหน

คนแรกที่มาหาไม่ใช่คนในแผนกของจางเย่ เขาเป็นพนักงานของแผนกบุคคล ซึ่งเดินเข้ามาจากข้างนอก จางเย่ไม่เคยเห็นหน้าคนนี้มาก่อน เขาไม่ใช่ชายหนุ่มที่มารับจางเย่ตรงล็อบบี้ น่าจะอายุประมาณ 27-28 ปี ในมือเขาถือเอกสารมาด้วย

“ใครคือจางเย่เหรอ?” ชายหนุ่มถาม

หญิงสาวข้างหน้าชี้ไปข้างหลังแล้วยุ่งกับงานตัวเองต่อไป

จางเย่ได้ยิน “ผมครับ”

ชายหนุ่มเดินเข้ามาและยื่นเอกสารในมือให้ “กรอกข้อมูลในนี้ พวกเบอร์โทรศัพท์และที่อยู่ เป็นการเก็บข้อมูลน่ะ จะได้ง่ายต่อการติดต่อ พวกประกันหรืออื่นๆ ค่อนข้างยุ่งยากเล็กน้อย น่าจะเสร็จอาทิตย์หน้า”

“ได้ครับ” จางเย่หยิบปากกามากรอกข้อมูลลงไป

ชายหนุ่มไม่ได้เดินไปไหนแต่คุยอย่างอารมณ์ดีกับคนที่อยู่ไม่ห่างออกไปนัก “อาเชียน เสียวอวี่ พวกนายคงไม่ได้ไประรานสาวงามที่มาเมื่อวานใช่ไหม?”

เสียวอวี่ตอบกลับ “จะเป็นไปได้ไงล่ะ?”

อาเชียนพูดขำๆ “พวกเรานี่แทบจะประคองเธอไม่ทัน”

ชายหนุ่มหัวเราะ “พวกนายสองคนยังไม่แต่งงาน ยังพอมีลุ้นได้อยู่นะ”

อาเชียนกลอกตา “โธ่ เธอสวยจะตาย ผมไม่ดีพอหรอก”

ชายหนุ่มหัวเราะ “ถ้านายไม่รีบไล่ตามจีบเธอล่ะก็ เดี๋ยวเพื่อนร่วมงานคนอื่นก็ทำเองแหละ ฉันมีบันทึกของพนักงานบริษัททุกคนเชียวนะ ฉันบอกได้เลยว่าไม่มีผู้หญิงคนไหนสวยกว่าเธอแล้วในบริษัทนี้ สาวงามที่ได้มาอยู่แผนกเว็บทีวีนี่ต้องเป็นพรอันประเสริฐแน่ๆ ไม่เหมือนพวกผู้หญิงในฝ่ายบุคคล มีแต่พวกหน้าตึงทั้งวัน เฮ้อ เลิกพูดดีกว่า”

จางเย่วางปากกา เงยหน้าขึ้นบอก “พี่ชาย เขียนเสร็จแล้ว”

“โอเค ขอดูหน่อย” ชายหนุ่มกวาดตามองก่อนจะขมวดคิ้ว “นายต้องกรอกทุกอย่างนะ ทำไมช่องให้ใส่ชื่ออังกฤษถึงยังว่างอยู่?”

จางเย่ตอบ “ผมไม่มีชื่ออังกฤษ”

“เขียนอะไรไปก็ได้นี่ถ้าไม่มี” ชายหนุ่มบอก

จางเย่มองเขา “ผมจะเขียนอะไรที่ผมไม่มีได้ยังไง?”

ชายหนุ่มเริ่มเม้มปาก “นายคิดสักชื่อไม่ได้เหรอไง? อย่างเช่นปีเตอร์หรือเดวิด”

จางเย่ยังคงใจเย็น “ผมว่าดีสุดคือปล่อยมันไป ผมไม่อยากได้ชื่อแบบนั้น ยังไงก็ไม่ได้สำคัญอะไรอยู่แล้ว ที่เหลือก็กรอกเสร็จแล้วด้วย”

ชายหนุ่มเริ่มฉุนเฉียวขึ้นมา “มันจะไม่สำคัญได้ยังไง? กฎระเบียบบริษัทบอกอยู่ว่าทุกคนต้องกรอกลงไป!”

โดยปกติแล้วบริษัทข้ามชาติล้วนมีกฎระเบียบอย่างนี้ แต่ว่าที่นี่ไม่ใช่บริษัทข้ามชาติไม่ใช่เหรอ? นี่ยังอยากให้ฉันมีชื่ออังกฤษให้ได้งั้นสิ?

จางเย่คิดสักครู่และมองไปที่เอกสาร ในช่องว่างเขาเขียนว่า --- ZHANGYE

ชายหนุ่มหยุดเขาไว้ “นี่นายจะทำอะไรน่ะ? พินอินไม่ใช่ภาษาอังกฤษสักหน่อย คิดเอาเองสักชื่อไม่ได้เหรอไงหา? ใครๆ ก็ทำกันทั้งนั้นแหละ ถ้าคิดไม่ได้เดี๋ยวฉันคิดสักชื่อให้นายเอง!”

เสียงเอะอะนี้ดึงดูดสายตาสงสัยของผู้คนได้ไม่น้อย

จางเย่ทนไม่ไหวแล้ว เขาตบโต๊ะอย่างโมโหตวาดกลับไป “ฉันบอกว่าไม่มีชื่ออังกฤษไง! นายไม่ได้ยินเหรอไงหา? ถ้าคิดอยากจะเชิดชูบูชาพวกต่างชาติมากนัก ก็เอาเลย! แต่อย่าเอาฉันเข้าไปเกี่ยวด้วย! ฉันยอมเป็นคนจีนดีๆ ดีกว่า! ริอาจให้ปู่เอ็งคนนี้มีชื่ออังกฤษงั้นเหรอ! คิดว่าฉันประสาทเหรอไง! น้ำหน้าอย่างนายอยากจะคิดชื่อให้ฉันงั้นเรอะ? นายคิดว่านายเป็นใครน่ะหา! คนที่ตั้งชื่อให้ฉันได้! มีแค่พ่อกับแม่เท่านั้นเว้ย!”

ชายหนุ่มตะลึง!

ทุกคนในออฟฟิศตะลึงเหมือนกัน!

“แกด่างั้นเหรอ?” ชายหนุ่มหน้าเขียวคล้ำ!

จางเย่จ้องเขากลับ "ฉันไม่สนใจนายแล้วนายยังไม่ยอมจบ! ฉันเพิ่งได้ยินครั้งแรกนี่แหละว่ามีการบังคับให้คนอื่นเขาเปลี่ยนชื่อด้วย! ฉันไม่มีชื่อภาษาอังกฤษ! นายมีปัญหาไง?”

“แก….. แก…...” ชายหนุ่มโกรธจนตัวสั่นขณะชี้หน้าจางเย่

เพราะเติบโตและถูกเลี้ยงดูในเมืิองหลวง สถานที่ซึ่งเคยทนทุกข์ทรมานจากความวุ่นวายของสงครามแปดทัพ จางเย่จึงได้รับการสืบทอดความเป็นคนเมืองหลวงอย่างเต็มตัว---บวกกับความรักชาติอย่างที่สุด แน่นอนว่าเขาไม่ใช่คนที่รักชาติอย่างไม่ลืมหูลืมตา วัฒนธรรมหรือคติบางอย่างเขาก็ยอมรับมันได้ เขาดูหนังอเมริกัน การ์ตูนญี่ปุ่น หรือแม้กระทั่งชอบกินพิซซ่าและสเต็ก แต่ว่าเขาไม่เคยภูมิใจกับมันเลย!

มีชื่ออังกฤษงั้นเหรอ?

นี่มันล้ำเส้นของจางเย่ไปมากโขแล้ว!

ในฐานะที่เป็นคนมาใหม่ โดยเฉพาะเพิ่งเข้าบริษัทมาไม่ถึงชั่วโมง จางเย่ก็ไม่อยากสร้างความขัดแย้งอะไรอยู่แล้วกับเพื่อนร่วมงาน แม้ว่าพวกเขาไม่ได้มาจากแผนกเดียวกัน ผลกระทบที่จะเกิดก็ไม่มีทางออกมาดีได้หรอก เพราะอย่างนั้นเขาจึงพยายามใจเย็นไว้ในตอนเริ่ม และอธิบายอย่างอดทนอดกลั้นให้ชายคนนี้ฟัง แต่หมอนี่กลับปฏิเสธแถมยังกล้าทำให้จางเย่เดือด แล้วคนอย่างจางเย่จะทนอะไรพวกนี้ได้อย่างไร? แม่เอ็งเถอะ!

หวังสยงออกมาจากห้องทำงานแล้ว แน่นอนว่าเขาได้ยินเสียงความวุ่นว่าย “เกิดอะไรขึ้น?”

ชายหนุ่มจากแผนกบุคคลเหมือนเห็นที่พึ่ง รีบฟ้องอย่างดุเดือด “หัวหน้าหวัง นายจางเย่หน้าใหม่นั่น ไม่อยากเขียนชื่อภาษาอังกฤษ ผมจึงให้เขาเขียน แล้วบอกอีกด้วยว่าเป็นกฎระเบียบของบริษัท แต่เขากลับด่าผม! ”

หวังสยงพูดอย่างไร้อารมณ์ “แค่เรื่องเล็กน้อยเนี่ยนะ?”

ชายหนุ่มสัมทับอย่างฉุนเฉียว “เขากล้าด่าผมด้วย!”

จางเย่มองตาขวาง “ผมบอกว่าผมไม่มีชื่ออังกฤษ แต่คุณยังอยากตั้งชื่อให้ผมอีก คุณคิดว่าตัวเองเป็นใคร! ใช่เรื่องไหมมาตั้งชื่อให้ผมน่ะ? ผมก็ด่าคุณนั่นแหละ!”

หวังสยงหน้าตึง “จางน้อย! นายกำลังทำอะไรอยู่!”

ชายหนุ่มขี้หน้าจางเย่ “หัวหน้าหวัง คุณดู คุณดู!”

ดูฉัน? ดูฉันทำไมหา! นี่แกกล้าชี้หน้าฉันเหรอ? หวังสยงรู้จักคนๆ นี้ดีและรู้ว่าเขาไม่ใช่คนที่ใช้คำพูดเก่งนัก แน่นอนว่าบริษัทก็มีกฎระเบียบที่ว่าให้เขียนชื่อภาษาอังกฤษ แต่ถึงอย่างไรมันก็แค่การเขียนไปงั้นๆ เอง ถึงไม่เขียนก็ไม่เป็นไร นอกจากนี้เขายังเหลือบเห็นแล้วว่ามันมี ‘ZHANGYE’ เขียนอยู่บนเอกสาร แถมเขียนด้วยตัวอักษรภาษาอังกฤษ ก็ถือว่ายอมรับได้อยู่ ดังนั้นแล้วทำไมต้องดึงดันให้มีเรื่องทะเลาะกันด้วย? นี่นายแม้กระทั่งกล้าจะตั้งชื่อให้เขา? สมควรถูกตำหนิแล้วล่ะ! คำพูดนี้มันแย่ขนาดไหน? คนอื่นชื่ออะไรมันเป็นธุระกงการของนายเรอะ?

หวังสยงกวาดมือ “โอเคๆ เข้าใจแล้ว ยังไงแบบฟอร์มก็กรอกไปแล้วนี่น่ะ? มีอะไรก็ปล่อยว่างไว้เถอะ ข้อมูลก็ทำไปตามนั้นเถอะ ทุกเรื่องคุยกันได้หมดแหละ จะตะโกนใส่กันทำซากอะไร!”

“แต่เขา….” ชายหนุ่มรู้สึกไม่พอใจ แถมเสียหน้าอีก

หวังสยงพูดเสียงต่ำ “นี่มันที่ทำงานนะ! นายจะเยอะอะไรอีก?”

ชายหนุมรู้แล้วว่ารองผู้อำนวยการหวังเข้าข้างใคร ถึงเขาจะเดือดดาลแค่ไหนก็ช่วยอะไรไม่ได้ เขาได้แต่หยิบแบบฟอร์มจากจางเย่แล้วจรลีลี้ไปด้วยความอับอาย

ตอนที่เขาเดินออกไป หวังสยงพูดกับจางเย่ “จางน้อย ทำงานบริษัทก็ย่อมมีเรื่องให้ขัดแย้งเรื่องงานกับเพืื่อนร่วมงานกันเป็นเรื่องปกติ แต่นายก็ไม่ควรด่าใครนะ”

ท่าทีของจางเย่กลับมาสงบปกติ “ขอโทษครับหัวหน้าหวัง ผมจะจำไว้”

หวังสยงไม่ได้กล่าวโทษอะไรเขา แค่พูดสั้นๆ แล้วเดินกลับไป

เรื่องถูกจัดการแล้วเรียบร้อย แต่จิตใจของทุกคนในออฟฟิศกลับไม่รู้สึกว่าได้ผ่อนคลายลงเลย!

เชี่*!

นี่นายด่าจริงเรอะ?

นี่นายเป็นคนยังไงเนี่ย?

ไม่มีใครในแผนกเว็บทีวีจะคาดว่าภายใต้สถานการณ์อย่างนั้น หน้าใหม่อย่างจางเย่จะกล้าด่าใส่หน้าคนจากแผนกบุคคล! ขนาดคนที่มีประสบการณ์ทำงานน้อยนิดยังไม่กล้าทำอะไรอย่างนี้เลยนะ แต่จางเย่ก็ยังกล้าด่าออกมา! แล้วดูสิว่าหลังจากเรื่องที่เกิดขึ้นหมอนี่ทำอะไร? จางเย่ก็แค่พิมพ์ต๊อกๆ แต๊กๆ ใส่คอมพิวเตอร์ เฉยเมยเงียบสงบอย่างกับว่าไม่มีอะไรเกิดขึ้นมาก่อนอย่างนั้นแหละ! หลังจากเรื่องนี้ทำให้ทุกคนรู้ซึ้งเลยว่านี่ต้องไม่ใช่ครั้งแรกที่จางเย่ทำมันแน่นอน! หรือไม่เขาก็เป็นคนที่ไม่สนห่*เหวอะไรทั้งสิ้น!

แม่*!

เพื่อนร่วมงานแบบไหนกำลังมาร่วมงานกับพวกเราเนี่ย!?

ก่อนหน้านี้ทุกคนต่างรู้สึกผิดหวังอยู่เลย พวกเขาเคยสงสัยว่าคนหนุ่มจืดชืดธรรมดาขนาดนี้ จะมีความสามารถขนาดไหน? พวกเขาสงสัยว่าทำไมหมอนี่ถึงได้รับความชื่นชมขนาดนั้นบนโทรทัศน์และบนอินเทอร์เน็ต? แต่ตอนนี้น่ะเหรอ? พวกเขาแม่*เข้าใจแล้ว! นี่มันหมาป่าจอมโฉดห่มหนังแกะ! เขาเป็นคนที่ร่วมงานด้วยยากอย่างเห็นได้ชัด!

ตอนนั้นเอง เสียงไพเราะของผู้หญิงคนหนึ่งพลันดังขึ้น

“มีอะไรกันเหรอ? ทำไมฉันได้ยินเสียงคนด่ากันล่ะ? เกิดอะไรขึ้น?” หญิงสาวสุดเซ็กซี่เดินนวยนาดเข้ามาพร้อมเอกสาร ไม่ว่าจะดวงหน้าหรือรูปร่าง โคตรสุดยอด!

“อาจารย์ต่ง กลับมาแล้วเหรอ?”

“ไฮ เมื่อกี้มีคนจากฝ่ายบุคคลอยากให้เพื่อนร่วมงานคนใหม่กรอกชื่อภาษาอังกฤษ แต่สุดท้ายกลับลงเอยด้วยการถูกด่า แม้แต่รองผู้อำนวยหวังยังสะดุ้งเลย!”

หลายคนกระตือรือร้นพยายามอธิบายให้เธอฟัง

หญิงสาวกระพริบตาปริบๆ “ด่ากันเพราะเรื่องแค่นี้น่ะเหรอ?”

จางเย่ได้ยินเสียงขณะกำลังพิมพ์คอมพิวเตอร์อยู่พลันรู้สึกว่าเสียงนี้มันคุ้นเคยจริงๆ เขาเงยหน้าขึ้นมา แล้วถึงกับตะลึงงัน “ต่งซานซาน?”

หญิงสาวหันไปมองก็อดตะลึงขึ้นมาไม่ได้เหมือนกัน เธอกล่าว “จางเย่?”

จางเย่ดีใจ “เฮ้ เธอมาทำอะไรที่นี่น่ะ?”

ต่งซานซานหัวเราะ “ฉันก็กำลังถามนายเหมือนกัน….อา เข้าใจละ ใช่นายใช่ไหมที่มาเซี่ยงไฮ้เพื่อที่จะมาทำงานกับบริษัทเหวยหว่อ?”

จางเย่อุทาน “ส่วนเธอก็มาเป็นพิธีกรอินเทอร์เน็ต?”

น้องสาวเธอสิ! ไม่ได้มาถ่ายหนังหรือว่าละครโทรทัศน์เหรอไง เธอแม่*พูดอะไรเชื่อถือไม่ได้เลยสักนิด!

ความจริงบริษัทเหวยหว่อไม่ได้เชิญมาแค่จางเย่ แต่เชิญต่งซานซานด้วย ต่งซานซานอาจจะได้รับเชิญก่อนเขาด้วยซ้ำ ไม่อย่างนั้นตั๋วเครื่องบินคงไม่ได้เร็วขนาดนี้ ผ่านไปแค่สองวันก็ให้จางเย่ขึ้นเครื่องแล้ว ชัดเจนว่าคนของบริษัทเหวยหว่อรวบขั้นตอน จองตั๋วเครื่องบินให้ทั้งสองในทีเดียว ถึงได้มาเจอกันบนเครื่องแบบนี้

ทุกคนตื่นตะลึงหลังจากเห็นสิ่งที่เกิดขึ้น พวกนี้รู้จักกันเหรอ?

ต่งซานซานหัวเราะเสียงใส “นายใช่ไหมที่เป็นคนด่าเมื่อกี้?”

จางเย่ยืนยัน “ใช่แล้ว เขาพยายามบังคับให้ฉันตั้งชื่ออังกฤษ ดีขนาดไหนแล้วที่ไม่ได้ต่อยเจ้านั่นหน้าหงายน่ะ”

หลังจากนึกอะไรบางอย่างได้ ต่งซานซานพลันรู้สึกมีความสุขขึ้นมา “ฮุๆๆ นายนี่เหมือนเดิมเลยตอนอยู่ที่ิมหาวิทยาลัย นายยังคงเป็นพวกคลั่งชาติเหมือนเดิม ถึงจะผ่านมาสามสี่ปีแล้ว แต่ฉันยังจำคลาสภาษาอังกฤษได้อยู่เลย อาจารย์ให้ทุกคนคิดชื่อภาษาอังกฤษ เพราะอย่างนั้นทุกคนเลยคิดมาชื่อหนึ่ง ยกเว้นนาย นายพยายามถกกับอาจารย์ไปครึ่งคลาสว่า ‘ทำไมคนจีนต้องมีชื่ออังกฤษ’ ท้ายที่สุด อาจารย์ก็ยกเลิกคลาสอย่างกระฟัดกระเฟียด! ฮาๆๆ ทำไมนายยังเหมือนนายคนเก่าขนาดนี้?

จางเย่พูดอย่างขึงขังจริงจัง “มันเป็นเรื่องของหลักการ ไม่มีทางลดหย่อนได้”

คำพูดของพวกเขาสองคนทำให้ทุกคนต่างบรรลุ พวกเขารู้แล้วว่าจางเย่กับสาวงามต่งเรียนที่มหาวิทยาลัยเดียวกัน พวกเขาต่างเรียนเอกการกระจายเสียง และจบที่มหาวิทยาลัยสื่อสารมวลชน!





===========================================

[1] ‘นึกถึงช่วงเวลาขณะอยู่ ณ ทะเลสาบต้าหมิงหู’ คือประโยคในเรื่อง ‘องค์หญิงกำมะลอ’ เกี่ยวกับการผจญภัยของเซี่ยจื่อเวย บุตรีนอกสมรสของเฉียนหลงฮ่องเต้ที่เกิดกับหญิงสาวสามัญชนขณะเสด็จราชดำเนินไปยังทะเลสาบต้าหมิงหู ซึ่งประโยคนี้ เซี่ยจื่อเวยกล่าวกับเฉียนหลงฮ่องเต้เพื่อทดสอบว่ายังจำมารดาของนางได้หรือไม่ และยังเป็นวิธีการพิสูจน์ว่าเป็นสายเลือดเดียวกันอีกด้วย

[2] [3] ดาวไม้กวาด 扫把星 (เซ่าป่า) และดาวประตูศพ 丧门星(ซ่างเหมิน) เป็นดาวที่ทางโหราศาสตร์จีนถือว่าให้โทษ แผลงเป็นคำเรียกคนที่เป็นกาลกิณี

*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./25.md)