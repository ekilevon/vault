##บทที่ 275 : ‘ร่วมแรง’ สงครามน้ำลายอีกแล้ว!
ยามบ่าย

ในห้องร้อนผ่าวขึ้นเรื่อยๆ

อาจเป็นเพราะเปิดฮีทเตอร์แรงไป หรือไม่ก็เลือดลม..เริ่มร้อนแรง

จางเย่รู้สึกได้ถึงต้นคอที่ชื้นเหงื่อ เขาถอดเสื้อไหมพรมตัวบางออก เหลือไว้เพียงเสื้อเชิ้ต ขยับวางมือลงบนร่องแยกของชายกระโปรง สัมผัสต้นขาของต่งซานซานต่อ มือรุกคืบเข้าไปอีกทีละนิด ขณะที่มือซ้ายชูแก้วไวน์ทรงสูงขึ้น

"มา?"

"หมดแก้ว"

"หมดแก้ว"

กริ๊ง ทั้งคู่ชนแก้วไวน์แดง ต่างพากันยกกระดกดื่ม

ต่งซานซานกวาดตามองรอบตัว หยิบเอาโน้ตบุ๊คของจางเย่ที่ตั้งไว้บนโต๊ะมาเปิดเครื่อง

"เล่นเน็ตเครื่องนายนะ?"

"ได้สิ" จางเย่อนุญาต

"หืม ปิดเน็ตด้วยเหรอ?" ต่งซานซานถาม

จางเย่บอก "เธอก็ต่อเน็ตใหม่สิ"

ต่งซานซานฉีกยิ้ม "มือถือก็ไม่เปิด เน็ตก็ไม่เข้า นี่นายจะปลีกวิเวกแล้วเหรอ?"

จางเย่กระแอม ตอบว่า "เรื่องยิ่งเยอะยิ่งวุ่นวาย สู้ไม่เห็นแล้วสบายใจกว่า ขืนเห็นคนด่ามา ฉันต้องเดือดแน่ๆ"

ต่งซานซานเข้าไปดูข่าวบนอินเทอร์เน็ต
จางเย่ไม่สนว่าหญิงสาวจะว่าอะไรไหม ใจเขามีแต่ต้นขานวลเนียนของดาวมหา’ลัยเท่านั้น ก่อนหน้านี้ต่งซานซานยังสวมรองเท้าส้นสูงอยู่ ช่องว่างในกระโปรงจึงยิ่งแคบ ทว่าตอนนี้เธอถอดรองเท้าออกแล้วโน้มตัวลงเล่นโน้ตบุ๊ค กลับยิ่งทำให้พื้นที่ในกระโปรงกว้างขึ้น ทำให้จางเย่มีพื้นที่เพิ่มมากขึ้นด้วย

..นวด

..คลึง

จางเย่ทำตาปรืออย่างมีความสุข ฟังเสียงต่งซานซานคลิกเมาส์ ชายหนุ่มสัมผัสได้ถึงผิวกายเต่งตึงใต้ฝ่ามือ ความทุกข์ยากในช่วงสองวันนี้จางหายไปหมดสิ้น

เปรี๊ยะ!

พลันมีเสียงผิดปกติดังขึ้นจากใต้กระโปรง
จางเย่ส่งเสียงอึกอัก กระแอมไอพลางก้มหน้ามองที่ชุดกี่เพ้า ตัวชุดไม่มีปัญหาอะไร แต่ถุงน่องถูกจางเย่เกี่ยวขาดเป็นรูใหญ่โดยไม่ทันระวังซะแล้ว ช่วงหลายมาวันนี้มัวแต่ยุ่งวุ่นวายจนไม่มีเวลาตัดเล็บ เล็บยาวจึงเกี่ยวเข้ากับถุงน่องบาง แค่ออกแรกเล็กน้อยก็ฉีกขาด

ต่งซานซานมองเขาอย่างไม่รู้ว่าจะพูดอย่างไรดี "นายนี่มัน..ไม่เกรงใจเพื่อนเก่าเลยนะ หนักมือขนาดนี้เชียว ถุงน่องฉันเพิ่งเอามาใส่วันนี้เองนะ"

จางเย่เหงื่อตก "ไม่ได้ตั้งใจนะ"

ต่งซานซานขยับขาออก "เอาล่ะ หมดเวลาปลอบประโลมแล้ว"

"อย่าทำงั้นสิ เดี๋ยวซื้อคู่ใหม่ให้น่า" จางเย่หน้าด้านไม่ชักมือกลับ ทั้งยังเลื่อนลึกเข้าไปอีก

หญิงสาวสะดุ้งโหยงอย่างจั๊กจี้

ตอนนี้มือของจางเย่วางอยู่บนต้นขาที่ไร้สิ่งปกคลุม

"พอได้แล้ว" เธอเขม่นมองมือที่วางแหมะบนต้นขา ขยับดึงถุงน่องให้ดีขึ้น ไม่ลืมที่จะเอามือที่วางบนต้นขาเปลือยเปล่าของเธอออกไปด้วย

จางเย่พูดอย่างเก้อกระดาก "นิ่งๆ ก็ได้"

เธอปรามอย่างติดตลก "เห็นเป็นกิจกรรมฆ่าเวลาไปแล้วเหรอไง?"

"ก็มันรู้สึกดีนี่นา ให้ฉันแตะอีกครั้งเถอะ" จางเย่ยังคงไม่ยอมเลิกลา

"อย่าตะกละน่า" ต่งซานซานเหยียดยิ้มก่อนดึงมือเขาออก "มือซนมาจนถึงตอนนี้ก็หยุดโวยวายได้แล้ว ดูข่าว!"

หญิงสาวหันไปเปิดโทรทัศน์ดูข่าว

จางเย่ไม่สนใจ ชวนยกแก้ว "มา ดื่มอีก"

"หมดแก้ว" ต่งซานซานยกแก้วกระดกไวน์ในมือด้วย

จางเย่วางแก้วลง เหลียวซ้ายแลขวา ยังคงรู้สึกคันยุบยิบในหัวใจ เมื่อเห็นต้นขาของต่งซานซาน เขาก็ไม่คิดถามความสมัครใจของเพื่อนเก่า ก้มลงถอดรองเท้าของตนเองออก ยืดขาเอนตัวลงบนโซฟา ยึดต้นขาของต่งซานซานเป็นหมอนหนุน ตอนที่ศีรษะกระทบกับความเต่งตึงของต้นขาหญิงสาว พลันสัมผัสได้ถึงความเนียนเด้งก่อนจะกลับเป็นปกติ
"เวียนหัวจัง ขอนอนหน่อยนะ" จางเย่ทำแล้วถึงค่อยถาม

ใบหน้าเจ้าของต้นขาก้มลงมองเขา ได้แต่กล่าวว่า "นอนเถอะ"

เมามายเคลิบเคลิ้มบนตักสาวสวยทั้งที จางเย่สุขสบายสุดๆ ราวราชาก็ว่าได้ ขยับตัวปรับท่า สองขายกขึ้นไขว้พาดบนโซฟา ศีรษะหนุนนอนบนเนื้อนุ่มขาอ่อนของต่งซานซาน เนื้อผ้าชุดกี่เพ้าบางและเรียบลื่นดีจริงๆ สุขสบายขนาดไหนยิ่งไม่ต้องพูดถึง โชยกลิ่นน้ำหอมบางเบาบนตัวหญิงสาว ช่างเข้ากันดีกับชุดกี่เพ้าที่สวมอยู่อย่างยิ่ง

"โอ๊ะ?" หญิงสาวอุทาน

จางเย่ถาม "อะไรเหรอ?"

เธอบุ้ยปากไปทางหน้าจอทีวี "นายเห็นรึเปล่าน่ะ? พูดถึงนายแน่ะ"

"ไหนๆ ใครพูดถึงฉัน?" จางเย่หันหน้าไปมองทางหน้าจอทันที

เสียงเบาเกินไป ต่งซานซานจึงใช้รีโมทกดเร่งเสียงขึ้นอีกทีละนิด

เป็นข่าวจากสถานีโทรทัศน์ท้องถิ่นของเซี่ยงไฮ้ ซึ่งมีสัญญาณครอบคลุมไปถึงพื้นที่ใกล้เคียง บนจอขึ้นว่ากำลังสัมภาษณ์ 'รองผู้อำนวยการสถานีโทรทัศน์' พอดี เขาเป็นชายวัยกลางคน ได้ยินเขากล่าวว่า "ผลกระทบจากเรื่องคราวนี้เลวร้ายมาก ในฐานะคนในวงการ ผมขอเรียกร้องให้ประนามพฤติกรรมอันไร้ศีลธรรมของจางเย่ ถ้าทุกคนไม่เชื่อฟังคำสั่งของเบื้องบน แล้ววงการบันเทิงจะไม่ยิ่งวุ่นวายหรอกหรือ?"

ดูเหมือนจะเป็นรายการวิจารณ์แฮะ

แขกรับเชิญอีกคนกล่าวว่า "ผมเห็นด้วยกับคำพูดของรอง ผอ.เฉียน คนอย่างจางเย่ควรถูกขับไล่ออกจากวงการโดยเร็วที่สุด ผมดู 'จางเย่ทอล์คโชว์' ของเขาแล้ว มันเป็นการสร้างภาพลักษณ์ที่ไม่เหมาะสมจริงๆ ผอ.หลี่กับ SARFT เซี่ยงไฮ้ไม่ได้ทำอะไรผิดแม้แต่น้อย รายการแบบนี้ควรจะถูกระงับให้เร็วที่สุดเพื่อระวังป้องกันผลกระทบรุนแรง อีกอย่าง ผมขอกระตุ้นเตือนทั้งคนในวงการและผู้คนในอินเทอร์เน็ตที่เข้าร่วมกันก่อความวุ่นวายกับจางเย่ พวกคุณรู้หรือไม่ว่ากำลังทำอะไรอยู่? พวกคุณจะแยกแยะถูกผิดกันได้หรือไม่?"

เหล่าแขกรับเชิญล้วนแต่หันปลายหอกใส่จางเย่ ตั้งคำถามและวิพากษ์วิจารณ์เขา
ทว่ามีแขกรับเชิญหญิงวัยกลางคนเพียงคนเดียวที่มีความเห็นต่างออกไป หน้าตาท่าทางดูธรรมดาทั่วไป น่าจะเป็นนักข่าวคนหนึ่ง " ‘จางเย่ทอล์คโชว์’ นั้นผิดกฎหรือไม่ เรื่องนี้ฉันไม่พูดถึง แต่เรื่องที่กลายเป็นประเด็นถกเถียงกันขนาดนี้ เป็นเพราะรายการที่ละเมิดลิขสิทธิ์ของ 'จางเย่ทอล์คโชว์' ไม่ถูกระงับการออกอากาศ และไม่มีบทลงโทษอะไรเลย ทั้งที่ทุกรายการมีเนื้อหาแทบจะไม่ต่างกัน มุกตลกบางมุกถึงกับลอกทอล์คโชว์ของจางเย่มาตรงๆ เสียด้วยซ้ำ แต่พอเป็น ‘จางเย่ทอล์คโชว์’ กลับถูกระงับการถ่ายทอดเนี่ยนะ? ถูกบังคับให้กลายเป็นตัวอย่าง ถูกบีบให้ออกมาขอโทษและวิพากษ์ตนเอง ในขณะที่รายการที่ละเมิดลิขสิทธิ์พวกนั้นไม่ต้องจ่ายค่าลิขสิทธิ์เลยสักแดงเดียว แล้วยังอยู่รอดปลอดภัยดี ฉันเชื่อว่านี่คือเหตุผลที่จางเย่โมโหตั้งขนาดนั้น และคงเป็นเหตุผลที่ทำให้คนในวงการออกมาพูดแทนจางเย่ แล้วยังเป็นสาเหตุที่พวกชาวเน็ตคลั่งเสียขนาดนั้น กล่าวได้ว่าเป็นเพราะ SARFT เซี่ยงไฮ้ลำเอียง"

แขกรับเชิญชายวัยกลางคนมองเธอตาขวา "เพราะโกรธแค้น เลยก่อความวุ่นวายด่าใครก็ได้ระหว่างการถ่ายทอดสดงั้นสิ? เพราะโกรธแค้น ผู้ใช้อินเทอร์เน็ตเลยโจมตีเว็บไซต์ของทางการได้งั้นสิ?"

หญิงวัยกลางคนขมวดคิ้ว "คุณพูดนอกเรื่องนะ ที่ฉันหมายถึงคือ ทำไมรายการละเมิดลิขสิทธิ์ถึงไม่โดนระงับการถ่ายทอดด้วยต่างหาก"

แขกรับเชิญหนุ่มกล่าว "ได้ยินว่าทีมงานของผอ.หลี่เป็นผู้ตรวจสอบ คิดว่าคงได้ผลออกมาเร็วๆ นี้แหละครับ"

หญิงวัยกลางคนถึงกับส่ายหน้า "ในเมื่อจัดการแถลงข่าว เรื่องนี้ก็ต้องจัดการตรวจสอบให้เรียบร้อยก่อนสิ ทำไมถึงไม่ระงับการถ่ายทอดพวกรายการละเมิดลิขสิทธิ์ก่อน? แล้วเพิ่งจะมาตรวจสอบเนี่ยนะ? ทั้งที่ผลการตรวจสอบยังไม่ประกาศออกมา แม้แต่แจ้งข่าวสักนิดก็ไม่มี!"

ชายวัยกลางคนแย้งเสียงเหยียดๆ "SARFT มีข้อคิดเห็นของ SARFT อยู่แล้ว!"

ในที่สุดหญิงวัยกลางคนก็หันไปมองเขา "งั้นฉันถามหน่อย รายการละเมิดลิขสิทธิ์มีอันตรายกว่า หรือรายการที่พิธีกรทุ่มเทแรงกายแรงใจทำออกมาเป็นอันตรายกว่ากัน?"
ชายวัยกลางคนยังคงค้าน "ต้องถามอีก? รายการต้นฉบับนั่นแหละที่มีปัญหายิ่งกว่า! 'จางเย่ทอล์คโชว์' มียอดเข้าชมสูงที่สุด แน่นอนว่าต้องสร้างผลกระทบเป็นวงกว้างที่สุด ผลลัพธ์ก็ถือว่าอันตรายที่สุดเช่นกัน! เพราะฉะนั้นจึงต้องจัดการจางเย่ก่อนยังไงล่ะ!"

หญิงวัยกลางคนนิ่งเงียบไปครู่หนึ่งก่อนจะกล่าวว่า "ฉันไม่มีอะไรจะพูดแล้ว แนวคิดของคนบางคนนี่ทำให้ฉันพูดอะไรไม่ออกจริงๆ!"

……

รายการจบลงแล้ว

ต่งซานซานเห็นว่าสีหน้าจางเย่ไม่สู้ดี จึงกดปิดโทรทัศน์

จางเย่ลุกขึ้นจากตักของเธอ จิบไวน์เข้าไปอึกหนึ่งด้วยสายตาเย็นชา จากนั้นก็หยิบเมาส์ เริ่มเข้าไปดูข่าวบนเน็ตกับเวยป๋อ

ต่งซานซานปลอบ "ไม่ต้องใส่ใจนะ คนบางจำพวกก็แค่ชอบเลียแข้งเลียขา ไม่ต้องไปโกรธพวกนั้นหรอก"

"ไม่ได้หรอก" จางเย่กล่าว "ถ้าฉันไม่เห็นก็ช่างเถอะ แต่ฉันเห็นแล้ว อดโมโหไม่ได้จริงๆ!"

ตอนนี้เสียงวิพากษ์วิจารณ์ก่นด่าจางเย่หนาหูขึ้นเรื่อยๆ คนที่สนับสนุนชายหนุ่มมีไม่น้อย เช่นเดียวกับที่คนด่ามากมาย!

"จางเย่ออกไป! เราต้องชำระวงการบันเทิงใหม่!"

"SARFT เซี่ยงไฮ้ทำถูกต้อง จัดการปัญหาได้หมดจรด!"

"ไม่เชื่อฟังคำสั่งของเบื้องบน คนอย่างจางเย่ควรถูกจัดการอย่างหนัก!"

ผู้คนที่ออกมากล่าวคำพูดพวกนี้บนเวยป๋อ ส่วนใหญ่เป็นเพื่อนร่วมวงการ มีทั้งคนดังและพิธีกรที่มีชื่อเสียง แม้ว่าส่วนใหญ่แล้วจางเย่จะไม่รู้จัก และไม่เคยมีความแค้นกันมาก่อน ท่าทางคนพวกนี้คงจะตกลงกันมาก่อน ตอนนี้จึงพากันออกมาวิพากษ์วิจารณ์จางเย่ อย่างพร้อมสนับสนุนการตัดสินใจของ SARFT เซี่ยงไฮ้เต็มกำลัง!

จะว่าไป ‘ด่าทุกวัน’ วันนี้ลูกพี่คนนี้ยังไม่ลงมือเลย!

พวกนายด่าฉันก่อนเองนะ.. ได้! พวกเราแม่*มาดูกันว่า ‘ใครด่าใคร’กันแน่!

จางเย่ล็อกอินเข้าเวยป๋อของตัวเอง พิมพ์กลอนโพสต์ในเวยป๋อของเขาเอง ถึงเวลาด่าคนใหญ่คนโตอีกแล้วสิ!

"ผู้น้อยต่อผู้ใหญ่"

"ฝืนใจให้ท่านชอบ"

"แม้นเป็นบุพการี"

"ไยมิใช่บุตรกตัญญู"

“---- ‘ร่วมแรง’ ขอมอบแด่เหล่า 'บุตรหลานกตัญญู' ทุกคน ด้วยความยอมรับนับถืออย่างสุดซึ้ง ประพันธ์โดยจางเย่"

*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./76.md)