##บทที่ 261
ห้องนั่งเล่น

ดึกแล้ว

แสงจันทร์กระจ่าง ลอดผ่านม่านหน้าต่างเข้ามาข้างใน

ต่งซานซานออกแรงผลักจางเย่ที่กำลังทำรุ่มร่าม

ปึก!

เรือนผมที่ดัดเป็นลอนตกลงมาปรกด้านข้าง
ที่มัดผมของต่งซานซานเลื่อนจากกลางศีรษะลงมาที่หัวไหล่ของจางเย่

จางเย่เย็นๆ คันๆ ข้างลำคอทันที พอหันไปมองเห็นเป็นลอนผมที่ยังไม่แห้งดีนักทิ้งตัวลงมา ชายหนุ่มลอบกลืนน้ำลายเหนียวหนืดดังอึก ก่อนเธอจะขยับตัวอีกครั้ง

ภาพยนตร์ยังคงฉายอยู่ มีเพียงเสียงจากโทรทัศน์ที่ดังขึ้น

บนจอฉายภาพชายหนุ่มหญิงสาวนั่งอยู่บนรถไฟที่กำลังเคลื่อนตัว ทั้งสองมองตาแล้วยิ้มให้กัน กุมสองมือเบาๆ ฉากหลังเป็นทิวทัศน์นอกรถไฟกว้างสุดสายตา

บรรยากาศพร้อม

เสียงเพลงค่อยๆ ดังขึ้น บรรยากาศแปลกๆ ในบ้านพลันยิ่งสูงขึ้น

ต่งซานซานหันมามองเขา "จะดูหนังต่อไหม?"

"ดูสิ" จางเย่กระแอม

"งั้นก็ตั้งใจดูสิ" ต่งซานซานพูดยิ้มๆ

จางเย่เห็นรอยยิ้มของเธอก็รู้ทันทีว่าไม่ใช่เรื่องใหญ่อะไร

ต่งซานซานขยับมือแต่ไม่ได้ชักมือหนี ท่าทางนั่งไม่ถนัด เลยขยับมือมาวางลงบนโซฟาแทน

ทั้งสองกุมมือกัน รักษาท่าทางเช่นนี้เอาไว้
ตอนนี้หัวใจของจางเย่คล้ายหลอมละลาย เขารู้สึกยินดีที่สุด เหมือนกับได้พบรักแรกสมัยมัธยมอีกครั้งแล้วกุมมือกัน โดยเฉพาะความรู้สึกตอนที่มือของหญิงชายเกี่ยวกระหวัดกันอย่างนี้ นี่เป็นครั้งแรกของจางเย่ แม้ว่าเขาเคยจับมือของคุณน้าเจ้าของห้องเช่า แต่ก็เป็นเพียงการแตะสัมผัส คนละเรื่องกับตอนนี้ สมัยเรียนชั้นประถมเคยถูกครูสั่งให้จับมือกับเพื่อนนักเรียน หรืออย่างตอนที่เล่นยิมนาสติกในชั้นเรียนพละศึกษาสมัยมัธยม นั่นก็ไม่ได้นับว่าเป็นการกุมมือที่มีความหมายพิเศษเหมือนอย่างตอนนี้

ลิ้มรสรักครั้งแรกเรียกว่า ‘รักแรก’

ลิ้มรสจูบครั้งแรกคือ ‘จูบแรก’

อย่างนั้นแล้วความรู้สึกของการจับมือกันครั้งแรกควรเรียกว่าอะไร?

จับครั้งแรก? แรกจับ? เฮ้ย พอเรียกแบบนี้มันฟังดูปุเลี่ยนๆ จัง!

หนังใกล้จบแล้ว

ต่งซานซานถาม "นายไม่เคยดูเรื่องนี้เหรอ?"

"ไม่เคย" จางเย่ยังไม่คุ้นเคยกับหนังและรายการโทรทัศน์ในโลกใบนี้สักเท่าไร

"หนังเก่าคลาสสิกแบบนี้ไม่เคยดู?" ต่งซานซานส่ายหน้าด้วยท่าทีอับจนปัญญา

จางเย่เองก็รู้สึกว่าเป็นหนังที่ดี ถามอย่างสงสัยว่า "ตอนจบเรื่องนี้เป็นยังไงเหรอ? พระเอกนางเอกได้อยู่ด้วยกันไหม?"

"ไม่มีทาง" ต่งซานซานกลายเป็นนักสปอยล์ไร้มนุษยธรรมทันที หันมาบอกเขาว่า "หลังลงจากรถไฟ พ่อแม่ทั้งสองบ้านมาถึงพอดี เอาคนมาล้อมจับพวกเขาด้วย สุดท้ายพระเอกนางเอกวิ่งหนีข้ามถนนไปโดนรถสิบล้อชนตาย!"

จางเย่ร้องด้วยความรับไม่ได้ "แม่* โคตรโหด!"

ไอ้หนังซาดิสต์แบบนี้ก็คลาสสิก?

รสนิยมของหนังในโลกนี้นี่มันเป็นแบบนี้เหรอ!?

ต่งซานซานลุกขึ้น ไม่ได้ปล่อยมือข้างที่จับกับจางเย่ เธอใช้มืออีกข้างหยิบแก้วน้ำมาดื่มอึกๆ ก่อนจะวางลงบนโต๊ะเล็กตามเดิม
รถไฟในหนังจอดเทียบชานชาลา

จางเย่รอดูด้วยความกระวนกระวาย แต่แล้วหนังก็จบลงทั้งอย่างนั้น รายชื่อสตาฟเครดิตปรากฏขึ้นมา เขาไม่เห็นฉากจบที่ต่งซานซานบรรยายเลย!

รถชนตายน้องสาวเธอเซ่!!

รถสิบล้อกับน้องสาวเธอเซ่!

สามล้อสักคันยังไม่เห็นเลยเฟ้ย!

ทั้งคู่ไม่ได้อยู่ด้วยกันบ้านแม่*เธอสิ!

"ซานซาน!" จางเย่จ้องเธอเขม็ง "เธอนี่มันร้ายจริงๆ!"

ต่งซานซานเอามือปิดปากกลั้วหัวเราะ ส่งสายตาทรงเสน่ห์หยอกเย้า "ฉันบอกอะไรไปนายก็เชื่อหมดเลยเหรอ? ฉันไม่เคยสปอยล์ตอนจบให้ใครฟังนะ นี่เป็นคุณธรรมขั้นพื้นฐานเชียว ถ้าให้สปอยล์ก็เกินไปนะ"

จางเย่ไม่สนใจอะไรอีก "ไม่รู้แหละ เธอกล้าทำร้ายความรู้สึกของเพื่อนเก่าแบบนี้ ต้องชดใช้ให้ฉันอีกหนึ่งจูบ!" เขาก้มหน้าลงหวังจะจูบ

"อย่านะ" ต่งซานซานปัดป้อง

ส่วนมือของจางเย่น่ะเหรอ? แค่ดึงมือ ร่างของต่งซานซานก็เอนมาข้างหน้าได้ไม่ยาก ไม่รู้ว่าเป็นเพราะใช้แรงมากเกินไปหรือดาวมหา'ลัยร่างผอมเกิน ต่งซานซานที่ถูกดึงโน้มลงมาอุทานขึ้นเบาๆ กลายเป็นว่าตอนนี้เธอนอนหนุนตักจางเย่ที่กระพริบตาปริบๆ อยู่จนได้ จางเย่โน้มใบหน้าเข้าหาริมฝีปากของหญิงสาว เป็นเพราะร่างของเธออยู่ต่ำเกินไป ท่าทางของจางเย่จึงเก้ๆ กังๆ ไม่ว่าจะโน้มทั้งคอและหลังหรือทั้งตัวก็ยังต้องน้อมลงมาหมด แต่ความยากลำบากเล็กน้อยนี้ไม่อาจรั้งเท้าจางเย่ไว้ได้ หากต้องการเข้าหาหญิงงาม ชายหนุ่มก็ต้องพยายามจนได้!

เปียกลื่น ชุ่มชื้น หอมหวาน

ยังมีรสชาตกค้าง ยิ่งทำให้รู้สึกดีเข้าไปอีก
ต่งซานซานขัดขืนเล็กน้อย

"จาง...เย่...ฉัน...จะโกรธแล้วนะ"

แน่นอนว่าจางเย่กลัวเธอจะโกรธจริงๆ จึงไม่ได้ทำเกินเลยไปกว่านี้ ขณะที่ถอนริมฝีปากออกก่อเกิดเป็นเส้นสายสีขาวที่เชื่อมโยงยืดย้อยออกมา

แป๊ะ

เส้นใยนั้นขาดสะบั้น สะบัดปลายกลับไปเปื้อนปลายคางของต่งซานซาน

ต่งซานซานจ้องชายหนุ่มตาเขม็ง ลุกขึ้นจะหยิบกระดาษชำระมาเช็ด

"ฉันช่วย" จางเย่รั้งเธอไว้ ก่อนหันไปหยิบกระดาษแผ่นหนึ่งให้เธอ

ศีรษะของต่งซานซานยังคงพาดบนขาเขา ขณะที่เธอหยิบกระดาษชำระซับเอาคราบน้ำลายที่ไม่รู้ว่าเป็นของใครออก แล้วโยนทิ้งลงในถังขยะแต่พลาด ก้อนกระดาษกระเด็นตกลงบนพื้นแทน สองมือของต่งซานซานยันตัวจะลุกขึ้น แต่เพียงแค่ลุกก็โดนจางเย่ดึงกลับลงมาอีกครั้ง

"นายจะให้ฉันนอนนี่เหรอ?" ต่งซานซานค้อนขวัก

จางเย่ตีหน้าซื่อ "เธออยากนอนก็นอน เป็นหมอนหนุนให้กับดาวมหา’ลัยแบบนี้ถือเป็นเกียรติของฉันเลยล่ะ"

ต่งซานซานที่นอนหนุนตักอยู่ได้แต่มองคนข้างบน หัวเราะฮิๆ กล่าว "นายอย่ามาปากหวานน่า อย่าพูดมาก ให้ฉันลุกขึ้นก่อนเถอะ โซฟาตัวเล็กเกิน นอนไม่สบายเลย"

วันนี้จางเย่ใจกล้าหน้าด้านมาก "โซฟาตัวเล็ก งั้นไปที่ห้องฉันไหม?"
ต่งซานซานกลอกตา "....ทำไมไม่ไปห้องฉันแทนล่ะ?"

"ไปห้องเธอก็ได้นะ" จางเย่รีบฉวยโอกาศ ไม่พูดซ้ำสองก็สอดมือไปที่แผ่นหลังของเธอ มือหนึ่งโอบที่ต้นขา อีกมือหนึ่งโอบที่รอบคอ ส่งเสียงครั้งหนึ่งถึงออกแรงลุกขึ้นจากโซฟา โอบต่งซานซานเอาไว้ น้ำหนักจากสองแขนช่างมากจริงๆ จางเย่ถึงกับเซไปกระแทกโซฟาเสียงดังตึง!

ต่งซานซานหน้าซีดเผือด "จะตกแล้ว ปล่อยเลยนะ!"

จางเย่หัวเราะ "วางใจเถอะ ไม่ตกหรอก ฉันเก่งแค่ไหนเธอไม่รู้อีกเหรอ?" ยกขาขึ้นมาบนโต๊ะจากนั้นก็ใช้นิ้วโป้งเท้ากดปิดสวิตช์ทีวีจากรีโมต ทั่วทั้งห้องพลันเงียบสงบและมืดลง จางเย่ใช้แสงจันทร์นำทาง เดินไปห้องต่งซานซานด้วยใจเต้นระทึก เขาโคตรตื่นเต้นสุดๆ เลย!

ต่งซานซานมองเขา "จะไปไหน?"

จางเย่อุ้มเธอเดินออกไป "ไปห้องเธอไง เธอพูดเองนี่"

"อ่อ..." ต่งซานซานไม่พูดอะไรต่อ เพียงอุทานเบาๆ

จางเย่พอได้ยินก็ไม่สนใจอะไรอีก ลมหายใจกลายเป็นเร่งร้อนขึ้น เดินแค่สองสามก้าวก็ไปถึงประตูห้องนอนเธอแล้ว ประตูไม่ได้ปิดหากเปิดแง้มเอาไว้อยู่ เขาแทรกตัวผ่านเข้าไปแล้วใช้ก้นดันประตูปิด เสียงปิดประตูดังปัง ในห้องมีกลิ่นอายสาวหอมกรุ่นอยู่ไม่คลาย

ต่งซานซานไม่พูดอะไร

จางเย่ที่อุ้มหญิงสาวท่าเจ้าหญิงวางเธอลงบนเตียงใหญ่อย่างเบามือ

ทั้งสองเงียบกันอยู่ครู่ใหญ่

จางเย่ลูบจมูก หาเรื่องคุย "พ่อเธอดีขึ้นรึยัง?"

ต่งซานซานรับคำ "เพิ่งออกจากโรงพยาบาลได้สองวัน นอนอยู่สองคืน ที่โทรมาวันนั้นก็ออกจากโรงพยาบาลแล้วล่ะ แค่ปอดบวมน่ะ"

"จะให้ฉันช่วยอะไรเธอไหม?"

"เหอๆ นายจะช่วยอะไรได้?"

"เพื่อนเก่าเพื่อนแก่ อย่างน้อยฉันก็ต้องช่วยสักหน่อย"

จางเย่เขินอายอยู่พักหนึ่งก่อนทำใจกล้า ตอนนั่งที่โซฟาเขาไม่ได้ใส่รองเท้า จึงเดินเท้าเปล่าไปรูดปิดผ้าม่านหน้าต่าง เหลือไว้เพียงช่องว่างเล็กๆ ไม่อย่างนั้นคงมองอะไรไม่เห็นกันพอดี จางเย่เดินกลับไปทรุดนั่งบนขอบเตียงของต่งซานซาน มองหญิงสาวที่ยกขาขึ้นมาบนเตียงเริ่มถอดถุงน่องออก
ต่งซานซานปรายตามองเขา "เอาจริงเหรอ?"

"อือ" จางเย่ยิ้มอายๆ "เอาจริงสิ"

ต่งซานซานลูบเรือนผม ถามย้ำติดประหม่า "เอาจริงสิ?"

คราวนี้ต่งซานซานไม่ปัดป้อง

จางเย่จูบเธอนานเป็นนาที ราวกับว่าเสพติดเข้าเสียแล้ว

ท้ายที่สุด จางเย่ยืดตัวขึ้น เริ่มถอดเสื้อผ้าโยนไปไว้ที่ปลายเตียงทีละชิ้นๆ

ต่งซานซานพูดอย่างตระหนก "นายรอเดี๋ยวสิ รอเดี๋ยว! ฉันยังไม่พร้อมเลยนะ!"

"ยังต้องเตรียมอะไรอีกล่ะ" จางเย่ไม่อยากฟัง หลังจากถอดหมด คราวนี้ก็ตรงเข้าไปเหนือร่างของต่งซานซาน สองมือลูบไล้ตามเรียวขายาวของหญิงสาว

ต่งซานซานกลับดึงมือและขาออกจากเงื้อมมือของชายหนุ่ม กล่าวว่า "วันนี้ไม่ได้"

จางเย่งงงัน "ทำไมล่ะ?"

"ช่วงนี้เป็นวันนั้นของเดือนไง" ต่งซานซานตอบ

"หา? บังเอิญเปล่า?" จางเย่แทบร้องไห้!
ต่งซานซานยิ้มหวาน "งั้นฉันไม่รั้งนายนะ รีบนอนล่ะ"

จางเย่ไม่รู้ว่าจะหัวเราะหรือร้องไห้ดี "งั้นเมื่อไรจะได้เวลาล่ะ?"

"ไม่นานหรอกน่า สองสามวันเอง" ต่งซานซานตอบ

จางเย่ "...งั้นก็ได้"

ให้ตายสิ! ไม่ใช่ฉันแก่อะไรสักหน่อย!

สองสามวัน? ก็ได้! ลูกพี่จะรอ!


*-*-*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./62.md)