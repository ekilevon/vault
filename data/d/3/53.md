##บทที่ 253 : ยามจางเย่ด่าคน!
*** เนื้อหาในตอนนี้อาจกระทบถึงความสัมพันธ์ระหว่างประเทศ ผู้แปลทำการแปลตามต้นฉบับโดยมิได้ตัดทอนอะไรออกทั้งสิ้น ***


"มุกเทพ!"

"วะฮ่าๆๆๆ!"

"ใครก็ได้ช่วยที! หัวเราะจนกรามค้างแล้ว!"

"จางเย่ นายมันโคตรเล*เลย! หักมุกเอาตอนจบเนี่ยนะ!"

"โอ๊ยไม่ไหวแล้วไม่ไหวแล้ว! มุกนี้แม่*โคตรคลาสสิก!"

"ปากกาละ! ฉันต้องจดไว้แล้ว! ต้องเรียนรู้จากอาจารย์ไว้สักหน่อย ต่อไปเวลาด่าจะได้ไม่มีใครสู้ได้!"

ในห้องส่งเต็มไปด้วยเสียงหัวเราะดังกึกก้อง ถึงกับบอกได้ว่าเป็นมุกที่เรียกเสียงหัวเราะได้ดังที่สุดตั้งแต่เริ่มการไลฟ์สตรีมมิ่ง ‘จางเย่ทอล์คโชว์’ เลยทีเดียว!

ใบหน้าของต่งซานซานเต็มไปด้วยรอยยิ้ม!

หวังเป้ยขำหนักจนกระแทกส้นเข็ม!

อาเชียนกับเสียวอวี่หัวเราะลั่นทุบตักไปด้วย!

เจ๊สี่กับพวกตากล้องที่อยู่ใกล้เครื่องรับสัญญาณเสียง ไม่กล้ารบกวนการถ่ายทอดสด ได้แต่อดทนเอาไว้เท่านั้น พยายามกลั้นขำจนปากสั่นกึกๆ หางตามีน้ำตาซึมให้เห็น ตากล้างบางคนหลุดขำจนทำให้มีเสียงแทรกเข้าไปด้วย!

--- JB นี่มันอะไรกัน?

นี่พวกเรายังคิดว่านายพูดแทนอีพัคอูอยู่เลย คิดว่านายนี่คนดีจริงๆ! สุดท้ายกลายเป็นพูดแบบนี้น่ะเหรอ! ฮ่าๆๆ นายคิดได้ยังไงเนี่ย! มุกนี้แม่*มาเหนือคาดเกินไปแล้ว! อาจารย์จางเย่เอ๊ย! นายด่าจนอีพัคอูต้องร้องห่มร้องไห้! น้ำตานองเป็นสายแน่!

ทว่ามีคนไม่อยากฟัง

ชายผิวสีขมวดคิ้วกล่าว "ด่าคนอื่นทำไม!"

จางเย่กระพริบตาปริบๆ "ด่าคน? ใครด่า? ผมบอกว่า ‘เหรียญ (จินปี้)’ นะ คุณคงไม่เข้าใจว่า JB แปลว่าอะไรล่ะสิ? เฮ้อ..พวกคุณคนต่างชาติก็ไม่ค่อยรู้วัฒนธรรมภาษาจีนเสียด้วยสิ ในประเทศเราน่ะ มันแปลว่าเหรียญทอง จินปี้ (JIN B)I[1] เวลาเขียนแบบพินอินน่ะ เลยย่อเป็น JB ไง ส่วนที่ว่าเหรียญทองคืออะไร ก็คือของมีค่าอย่างหนึ่ง เปล่งประกายแวววาว ผมบอกว่าคุณอีพัคอูเล่นได้อย่างเปล่งประกายแวววาวไง ผมด่าใครกันล่ะ?"

ชายผิวสี “……*%￥##@@@！”

ผู้ชมพอฟังก็ยิ่งขำ "กร๊ากๆๆ!"

จางเย่ชี้นิ้วไปที่คนผิวสีกล่าวว่า "ไม่เชื่อคุณถามทุกคนดูสิว่าแปลว่าอะไร?"

เหล่าผู้ชมชาวจีนหลายคนตะโกนเป็นเสียงเดียวกันว่า "ก็ต้องแปลว่าเหรียญทองสิ! ฮ่าๆๆๆ!"

"คุณดูสิ ผมไม่ได้พูดผิดใช่ไหมล่ะ?" จางเย่ยักไหล่ "พวกเราเป็นรายการมีระดับนะ ทำไมถึงไปสบถสาบานได้ล่ะคร้าบบ"

ชายผิวสีทำหน้าเหมือนจะร้องไห้! น้องสาวนายสิ! นายคิดว่าฉันไม่รู้ภาษาจีนจริงเหรอ!

คนสูงอายุร่างเล็กที่หน้าเวทีและกลุ่มกรรมการบริษัทต่างทำหน้าหัวเราะไม่ออกร้องไห้ไม่ได้หันไปมองเฝิงกุ้ยฉิน "รายการใหม่ของพวกคุณเล่นใหญ่ใช้ได้นะเนี่ย!"

เฝิงกุ้ยฉินหัวเราะอยู่พักใหญ่ เพิ่งจะได้หยุดหอบหายใจ กล่าวพลางหอบแฮ่กว่า "ใช้ได้อยู่น่า ทีวีออนไลน์ก็ต้องเล่นใหญ่หน่อยสิ ขอแค่ไม่พูดคำหยาบชัดเจนเกินไปก็พอแล้ว"

หวังสยงยิ้มกล่าว "ผมคิดดูแล้ว รายการของจางน้อยวันนี้สนุกสุดๆ คงไม่ได้เอาแต่ด่าเกาหลีทั้งตอนหรอกใช่ไหม?"

ให้ตายสิ.. หวังสยงเดาถูก!

……

เสียงหัวเราะดังอยู่นานราวห้าหกวินาที เมื่อเสียงสงบลงจางเย่พูดต่ออีกว่า "พูดถึงคนเกาหลีแล้ว ผมล่ะอิจฉาพวกนั้นมาตลอดเลยล่ะ พวกคุณรู้ไหมว่าทำไม? เพราะว่านักแสดงตลกของประเทศเราต้องฝึกฝนเรื่องหนึ่งตั้งแต่เล็ก นั่นคือ ‘ตำรับจักรพรรดิ’ อย่างผมตอนที่เรียนนิเทศน์ฯ ก็ต้องฝึกเรื่องนี้ตั้งแต่ตอนเรียนเหมือนกัน ฝึกจนคล่องปาก รวมแล้วมี 108 เมนู ในฐานะประชาชนในสาธารณรัฐ ผมรู้สึกเจ็บปวดใจเหลือเกิน รายการนี้คือมื้ออาหารของชนกลุ่มน้อยชาวแมนจู เอาล่ะ ผมจะท่องให้ทุกคนฟังนะครับ"

บรรดาผู้ชมพากันปรบมือ!

"เอาหน่อย!"

"ใช่ เอาหน่อย!"

ต่งซานซานงุนงง เพราะสมัยเรียนอยู่พวกเธอไม่เคยท่อง ‘ตำรับจักรพรรดิ’ แค่มีอาจารย์คนหนึ่งแนะนำให้ฝึกไว้ แต่ไม่ได้บังคับอะไร

เพื่อนร่วมงานคนอื่นๆ ไม่มีใครรู้ว่าจางเย่จะทำอะไร

โลกใบนี้ก็มีการเล่น ‘ตำรับจักรพรรดิ’ ในการแสดงเช่นกัน เพราะเป็นเรื่องที่บ่งบอกถึงระดับความสามารถ อีกทั้งประวัติศาสตร์ราชวงศ์แมนจูเองก็ไม่ได้เปลี่ยนอะไร ดังนั้นจึงยังคงอยู่ ซึ่งก่อนหน้านี้จางเย่ได้ดูไว้แล้ว

จางเย่หัวเราะ "เอาล่ะ ผมจะพูดแค่สั้นๆ ง่ายๆ สักท่อนนะ อืม... ขอเชิญท่านเสวย...ลูกแกะตุ๋น อุ้งตีนหมีตุ๋น หางกวางตุ๋น เป็ดย่างไฟแดง ...." จางเย่เริ่มพวกช้าๆ แต่ว่ายิ่งมายิ่งรวดเร็วขึ้นยิ่งพูดยิ่งว่องไว หลังจากนั้นแทบจะไม่มีการหยุดพักหายใจ! "ลูกเจี๊ยบย่าง ห่านยาง ต้มพะโล้เครื่องใน ไก่เค็ม ไก่ต้มซีอิ๊ว เนื้อแดดเดียว ไข่เยี่ยวม้า ลูกชิ้นเซี่ยงจี๊ แฮม กุนเชียง ผักเครื่องเคียง ไก่รมควัน หมูสามชั้นต้ม ตะพาบตุ๋น เป็ดยัดไส้ ไก่ป่าต้มเค็ม นกกระทาต้มเค็ม หมูพะโล้ ห่านพะโล้ กุ้งต้ม....บลาๆๆ!" ข้อความท่อนนี้บ่งชี้ถึงความมั่นคงในทักษะพื้นฐานของเขา แม้จะไม่มีอะไรตลก แต่ก็ยังทำให้ผู้คนตกตะลึง! ปากของจางเย่คนนี้นับว่าร้ายกาจกว่านักแสดงตลกในประเทศหลายคนจริงๆ!

"ดี!"

"เล่นได้ดี!"

ทุกคนปรบมือให้จางเย่ทันที!

หวังเป้ยกับพวกพิธีกรหลายคนพากันปรบมือ พูดกันตรงๆ แล้ว ถ้าว่ากันในมุมของทักษะพื้นฐาน พวกเขาหลายคนแม้จะเรียนมาโดยตรงก็ยังไม่เท่าจางเย่ ไม่แปลกที่ปากเขาจะร้ายเสียขนาดนี้! ในเมื่อทักษะพื้นฐานแน่นขนาดนั้นย่อมต้องทุ่มเทไปไม่น้อย เป็นเรื่องที่เข้าใจได้!

ความจริงแล้วเรื่องนี้เป็นความดีความชอบของ ‘แคปซูลความจำ’ หลายวันมานี้จางเย่ทุ่มค่าชื่อเสียงให้แคปซูล ความจำในสมองของเขายิ่งมายิ่งมาก ต้นทุนของเขายิ่งมายิ่งหนา ถึงกับบอกได้ว่าเป็นหลุมลึกยากจะหยั่งทีเดียว! ความจริงให้เขาท่อง ‘เมนูจักรพรรดิ’ ออกมาตอนนี้ก็ไม่ได้มีปัญหาอะไร เพราะว่าเขาไม่ได้เป็นเหมือนอย่างคนอื่นที่ต้องพยายามจำเอาเป็นเอาตาย เพราะเขาดึงความทรงจำออกมาใช้ได้ทันที!

หลักจากมุกโชว์ความสามารถ จางเย่ก็ปล่อยมุกต่อว่า "ที่ผมเอา 108 เมนูออกมาแค่ฟังก็เหนื่อยแล้วใช่ไหมครับ? แต่ว่านะ ผมล่ะอิจฉาเพื่อนเกาหลีจริงๆ ตอนที่ผมถามพวกเขาว่าเมนูมากกว่าแค่ไหน กลายเป็นว่าแต่ละเมนูน่ะธรรมดาสุดๆ" เขากระแอมไอ ก่อนกล่าวว่า "ขอเชิญท่านเสวย.....กิมจิ กิมจิ กิมจิ กิมจิ กิมจิ.....และยังมี กิมจิซามิดา!"

"ฮ่าๆๆๆ!"

"โอ๊ยจี้เป็นบ้า!"

"พวกนั้นมีแต่กิมจิหรอก!"

บรรดาผู้ชมฮาครืนกันอีกครั้ง!

จางเย่ทำเสียงเล็กเสียงน้อย กล่าวกระวนกระวายว่า "แต่หลังจากนั้นผมพบว่าผมผิดไปแล้ว ผมรู้จักนักแสดงตลกเกาหลีคนหนึ่ง รายการอาหารของเขาเทียบกับของพวกเราแล้วยังยาวยิ่งกว่า ประเภทอาหารก็หลากหลาย" มองเห็นสายตางงงวยของทุกคน จางเย่ถึงกล่าวต่อ "ข้อแรก 108 ตำรับจักรพรรดินั้นเทียบกับเราแล้วเหมือนกันเป๊ะๆ!"

หวังเป้ยที่กำลังดื่มน้ำอยู่สำลักน้ำพ่นพรวดออกมา!

อาเชียนที่นั่งอยู่ด้านข้างพลอยโดนน้ำกระเด็นใส่เต็มรองเท้า แต่เขาไม่สนใจ ยังคงนั่งตบเข่าฉาดหัวเราะร่า!

ตัวอักษรจีนเป็นของพวกเอ็ง?

แท่นพิมพ์เป็นของพวกเอ็ง?

เทศกาลแข่งเรือมังกรก็ของพวกเอ็ง?

เสียงปรบมือพร้อมเสียงระเบิดหัวเราะดังสนั่น!

จางเย่เพิ่งพูดจบก็ต่อขึ้นทันทีว่า "ความจริงแล้วเรื่องชื่ออาหาร ทุกท้องถิ่นต่างมีชื่อแตกต่างกันไป อย่างเกี๊ยว อยู่ทางเหนือก็เรียก ‘เจียวจื่อ’ พอไปเสฉวนก็เรียก ‘หลงเฉาโส่ว’ ใช่ไหมครับ?" เขากวาดตามองผู้ชม "แต่รู้ไหมว่าพอไปถึงเกาหลีแล้วเรียกว่าอะไร?"

"ถึงเกาหลี?"

"ไม่รู้สิ"

"เรียกว่าอะไร?"

เหล่าผู้ชมล้วนสงสัย

จางเย่ยกมือขึ้นทำท่าเหมือนมั่นใจมากแล้วกล่าวว่า "ตั้งแต่ภูเขาฉางไป่ซานลงมาถึงทะเลป๋อไห่ เขตแดนกว่าสามพันลี้ ประวัติศาสตร์ของชนชาติเกาหลีอันเจิดจ้ากว่าห้าพันปี --- เกี๊ยว 'ซามิดา’!"

เมื่อจางเย่เริ่มพูดว่า ‘ตั้งแต่ภูเขาฉางไป่ซาน’ ผู้ชมบางส่วนก็เริ่มรู้แล้วว่าเขาจะพูดอะไร ถึงกับมีเสียงหัวเราะหลุดออกมา!

"ไอ้หยา!"

"ฮ่าๆๆๆ!"

"ให้ฉันพักหน่อยสิ! หัวเราะจนทนไม่ไหวแล้ว!"

บรรดาผู้ชมแต่ละคนต่างหัวเราะจนตัวโยน บางคนที่เส้นตื้นหน่อยถึงกับลงไปนั่งกุมท้องหัวเราะบนพื้นแทบใจจะขาด!

กลายเป็นว่าจางเย่ไม่ได้เตรียมจะปล่อยให้ผู้ชมได้หยุดพัก ชายหนุ่มมองเห็นหยดน้ำที่หางตาของพวกผู้ชม มุกอีกมุกรีบยิงออกมา "พูดถึงอาหารเกาหลีอ่ะนะ ผมก็อยากจะให้ความรู้กับทุกคนสักหน่อยครับ" มองเห็นรอยยิ้มกรุ้มกริ่มของบางคน จางเย่รีบโบกไม้โบกมือบอก "สาระนะ สาระจริงๆ ไม่ใช่มุกแน่ๆ"

เหล่าผู้ชมเงียบเสียงตั้งใจฟัง

บ้างกระพริบตาปริบๆ รู้สึกแปลกๆ

จางเย่มองทุกคนแล้วกล่าว "ว่ากันตรงๆ นะครับ ผมไม่เข้าใจเหมือนกันว่าทำไมคนเกาหลีถึงชอบกินกิมจินัก ถึงผมจะชอบกินเหมือนกันก็เถอะ รสชาติทั้งเผ็ด เปรี้ยว หวาน แถมยังกรุบกรอบ ที่สำคัญคือถูกมากด้วย ถึงจะมีของอย่างอื่น แต่ว่าพวกเขาก็ยังไม่สนใจ จะกินอะไรก็แล้วแต่ ต้องมีกิมจิด้วย แต่ผมต้องเตือนผู้ชมหน้าทีวีทุกท่านไว้ก่อนนะครับ ถ้าไม่กินกิมจิได้ ทางที่ดีอย่าได้กิน เพราะว่ามันมีสารก่อมะเร็งล่ะ!"

สารก่อมะเร็ง?

แน่นอน มีงานวิจัยรับรองนี่!

พวกผู้ชมคิดว่าเป็นเรื่องมีสาระจริงๆ จึงพยายามตั้งใจฟังขึ้น

ทว่าจางเย่กลับพูดต่อว่า "อ่าฮะ นั่นคือเหตุผลว่าทำไมเวลาพวกเราดูซีรีย์เกาหลี ตอนพระ-นางได้อยู่ด้วยกัน....ไม่นานต้องมีคนหนึ่งเป็นโรคระยะสุดท้าย!"

พูดถึงตรงนี้เหล่าผู้ชมอึ้งทึ่งไปวูบหนึ่ง พลันระเบิดเสียงหัวเราะลั่นอีกแล้ว!

จางเย่มองหน้ากล้องชี้ินิ้วกล่าว "พวกคุณคิดว่านี่เป็นเรื่องบังเอิญเหรอ? ไม่ใช่! เพราะกิมจิ!"

เมื่อคำว่า ‘เพราะกิมจิ’ ลั่นออกมา ทั้งห้องส่งพลันฮาครืน!

หลายคนทั้งหัวเราะทั้งโห่ลั่น! เสียงปรบมือดังก้องทั้งห้องส่งอีกแล้ว!


………..


ขณะเดียวกัน

ผู้ชมไลฟ์สตรีมมิ่งบนเน็ตพลันฮาลั่นไม่ต่างกัน!

"อาจารย์จางขั้นเทพ!"

"ฉันรู้อยู่แล้วนะว่าอาจารย์จางน่ะเจ๋ง! แต่ไม่คิดว่าจะเจ๋งขนาดนี้!"

"ฮ่าๆๆๆ! เท่มาก! ด่าได้โคตรเทพ! วันนี้จางเย่องค์ลงชัดๆ!"

"โคตรติสท์เลย! ก่อนหน้านี้แค่ตามมาด่าพวกติ่ง ไม่ได้รู้จักไอ้จางเย่นี่เลยนะ แม่*! วันนี้เพิ่งรู้ว่าฉันมันคนป่าไม่เคยเจอโลก! ประเทศเรายังมีดาราเจ้าบทเจ้ากลอนแบบนี้ด้วย? แถมยังน่าดูสุดๆ รายการเสียดสีเรื่องขำขัน? จางเย่! ฉันเป็นแฟนคลับนายแล้วโว้ยยย!"

"ไอ้หยา ขำโคตรรรร!"

"นี่คือรายการเกาหลี?"

"ด่าเกาหลีตั้งแต่ต้นจนจบ? โคตรแนว!"

"ไม่เคยอารมณ์ดีขนาดนี้มาก่อนเลยแฮะ!"

"ปากของจางเย่นี่โคตรจะท้าทายอำนาจเบื้องบนเป็นบ้า! พวกคุณดูสิ ไอ้พวกนักเรียนต่างชาติกับติ่งไร้สมองที่เข้ามาด่าคน ตอนนี้โดนจางเย่ด่าจนอิ่มกันเลยทีเดียว!"

"ในสมองของอาจารย์จางมีอะไรอยู่กันแน่นะ? ไม่ใช่ว่ากลางวันนี้เพิ่งจะทะเลาะกับอีพัคอูหรอกเหรอ? แล้วก็เพิ่งจะไลฟ์คืนนี้? ยังไงก็เขียนบทไม่ทันแน่ แต่ทำไมถึงได้มีมุกคลาสสิกออกมาต่อเนื่องกันแบบนี้ล่ะ! ทักษะวรรณกรรมของอาจารย์จางคืออัจฉริยะ!"

อัจฉริยะด้านอักษร?

ความจริงแล้วต้องใช้ความอัจฉริยะผายลมอะไรเล่า!

คิดมุกด่าเกาหลี? จางเย่ด่าสามวันสามคืนยังไม่ซ้ำเลย!

ในโลกของจางเย่นั้น จะเป็นตลกคู่ก็ดี ทอล์คโชว์ก็ดี ไม่กี่ปีมานี้มีเรื่องให้เล่นแค่สี่เรื่อง

หนึ่ง ด่าเกาหลี

สอง ด่าญี่ปุ่น

สาม ด่าอเมริกา

สี่ ด่าเกาหลีต่อ!




*-*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./54.md)