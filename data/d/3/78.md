##บทที่ 278 : แฮกเกอร์จางเย่!
ห้องนอน

หนึ่งทุ่มยังเร็วไป

จางเย่ดึงผ้าม่าน โน้ตบุ๊ควางอยู่บนโต๊ะ หลังจากลองความเร็วอินเทอร์เน็ตและเมาส์เรียบร้อย เขาขยับแขนคลายกล้ามเนื้อเตรียมความพร้อม อย่างไรก็ตาม แม้ว่าเขาจะได้ ‘กิน’ หนังสือเกี่ยวกับสกิลคอมพิวเตอร์ทั้งสองประเภทไปเรียบร้อย แต่ก็ยังไม่เคยใช้ ไม่รู้ว่าทักษะตอนนี้ดีหรือไม่ดีและยิ่งไม่รู้ว่าหนังสือสกิลพวกนั้นที่ ‘กิน’ เข้าไปแล้ว จะแสดงความสามารถได้ถึงระดับไหน ลำพังแค่หนังสือสกิลพวกนี้คงยังไม่พอหรอก ดูเหมือนว่ายิ่ง ‘กิน’ ไปมากเท่าไรจะยิ่งไปเพิ่มระดับประสบการณ์ ยิ่งมากความสามารถก็ยิ่งเยอะ ถ้า ‘กิน’ หนังสือสกิลน้อยไป แน่นอนว่าคงเป็นแค่อะไรที่งูๆ ปลาๆ ชายหนุ่มมีอยู่สิบเอ็ดเล่มที่ได้มาจากการเพิ่มเดิมพันตอนหมุนลอตเตอรี่ครั้งล่าสุด ซึ่งไม่น้อยเลย แต่เพื่อความปลอดภัย จางเย่จึงต้องเตรียมตัวเอาไว้ก่อน

บนอินเทอร์เน็ต จางเย่เริ่มจากหาเว็บไซต์ต่างประเทศเว็บหนึ่งก่อน ด้วย ‘หนังสือสกิลเขียนโปรแกรมคอมพิวเตอร์’ และ ‘หนังสือทักษะระบบเครือข่ายคอมพิวเตอร์’ ชายหนุ่มเริ่มลงมือจัดการทันที โดยให้เบราเซอร์หาส่วนเสริม เว็บเบราเซอร์ Firefox นี้ที่ใช้ในโลกโน้นของจางเย่เรียก Go2-proxy แต่ในโลกนี้ชื่อเรียกเบราเซอร์ไม่เหมือนกัน ทั้งที่ความจริงคืออันเดียวกัน เขาเพิ่มส่วนเสริม จากนั้นเข้าสู่ขั้นตอนดำเนินการใช้งาน —— ใช้เวลาประมาณสองนาที จางเย่ถึงกดคลิกเว็บไซต์ต่างประเทศนั้นขึ้นมา นี่เป็นการทดสอบที่ง่ายที่สุด

หน้าเพจแต่ละหน้าปรากฏขึ้น!

คลิปวีดีโอของสาวสวยต่างชาติที่น่าหลงใหลหลายต่อหลายคนล้วนสะท้อนเข้าสู่สายตา!

จางเย่เลือกใช้ทักษะที่มีอยู่ทันที ขณะเปิดเว็บไซต์ต่างประเทศที่โดดเด่นนี้ ก็แอบร้องไม่หยุดว่า “แหล่มจัง” แม้ว่าจะทำไม่ยาก แต่จางเย่รู้ดีว่าเมื่อก่อนเขาไม่ได้มีความสามารถแบบนี้!

อุ่นเครื่องเรียบร้อย!

ความมั่นใจพุ่งพรวด!

ชายหนุ่มเริ่มเข้าหน้าเว็บเบราเซอร์ค้นหาเจาะจงเฉพาะคอมพิวเตอร์บางส่วน วิเคราะห์การเติบโตพัฒนาเครื่องคอมพิวเตอร์ เทคโนโลยี และซอฟต์แวร์อื่นๆ ของโลกนี้ ใช้เวลาไปค่อนคืนเต็มๆ กระทั่งเวลาเที่ยงคืนดึกสงัด ไฟของตึกรามอาคารที่พักภายนอกเริ่มจะดับลงจนเกือบหมด จางเย่นวดคลึงดวงตา พ่นลมหายใจยาว เขาค้นพบว่าเนื้อแท้ของระบบคอมพิวเตอร์ ซอฟแวร์และฮาร์ดแวร์ที่โลกใบนี้ไม่ได้ต่างอะไรกับโลกโน้นของเขาเลย หลักการเหมือนกันหมด ที่ต่างกันมีเพียงชื่อเท่านั้น เช่นภาษาทุกประเภทของโปรแกรมพวกนั้น ทางโลกนี้ก็มีเหมือนกัน แม้แต่วิธีการพิมพ์ยังเหมือนกัน ไม่ว่าจะเป็นระบบปฏิบัติการที่เหมือนกับไมโครซอฟ แต่ไม่ได้เรียกว่าไมโครซอฟ ที่โลกนี้เองก็มี หรือแม้แต่รูปแบบการสั่งการที่เหมือนกัน หลังจากเทียบเคียงอยู่นาน จางเย่ถึงได้ข้อสรุปขั้นต้นออกมาว่า ระบบ ซอฟแวร์ และอื่นๆ ของทางโลกนี้ มีระดับที่ค่อนข้างต่ำกว่าโลกโน้นของเขาเล็กน้อย และมีความต่างทิ้งช่วงกันแค่ไม่กี่ปีบางส่วน เช่น การบริการ Firewall ซอฟแวร์ Anti-Virus และเทคโนโลยี กลับมีประสิทธิภาพค่อนข้างสูงกว่าโลกโน้นของจางเย่เล็กน้อย เพราะฉะนั้น ‘แฮกเกอร์ระดับสากล’ ที่โลกโน้นของเขา จึงไม่มีตัวตนอย่างชัดเจนอยู่ในโลกนี้นัก เพราะระบบรักษาความปลอดภัยของโลกนี้สูงมาก ซึ่งเพียงแค่ดาวโหลด Firewall แบบกากๆ มามั่วๆ สักอันหนึ่ง ก็สามารถบล็อกได้เกือบ 99% แล้ว แม้แต่แฮกเกอร์มืออาชีพก็คงถูกถอนรากถอนโคนไปเรียบร้อย น้อยมากที่จะมีใครเซ่อซ่าไม่ติดตั้งซอฟแวร์Anti-Virus และซอฟแวร์ป้องกัน ดังนั้นไม่ต้องไปพูดถึง ‘แฮกเกอร์ระดับสากล’อะไรนั่นหรอก!

มองอีกแง่หนึ่งคือทำให้แฮกเกอร์ที่โลกนี้มีน้อยมาก ไม่มีหลุดมาอาละวาดไปทั่วเหมือนในโลกเดิมของจางเย่ แต่ในทางกลับกัน ยังพอมีแฮกเกอร์ที่มีชื่อเสียงอยู่บ้าง ที่นับว่าเทคนิคสุดยอดเหนือชั้น ประมาณไหนน่ะเหรอ? ก็ขนาดที่สุดยอดแฮกเกอร์พวกนั้น สามารถสั่งฟ้าสั่งฝนบนโลกแห่งอินเทอร์เน็ตให้เป็นไปตามต้องการได้ดั่งใจไงล่ะ!

นี่ก็คือความแตกต่างของทั้งสองโลก

ต้นตอ Code โปรแกรมของระบบฮาร์ดแวร์ไม่เหมือนกัน ซึ่งเป็นเรื่องดี ทำให้จางเย่ใช้ประสบการณ์จากโลกโน้นได้สะดวก แม้จะมีบางส่วนที่ต่างกันอยู่บ้าง แต่จางเย่ที่ ‘กิน’ หนังสือสกิลเขียนโปรแกรมคอมพิวเตอร์และหนังสือทักษะระบบเครือข่ายคอมพิวเตอร์ไปแล้ว ถือว่าไม่มีอะไรให้กังวล เพราะหนังสือเหล่านี้ไม่ใช่แค่มอบประสบการณ์จากโลกโน้นเท่านั้นแต่ยังมีเรื่องของการใช้งานเทคนิคในโลกนี้ด้วย แต่เรื่องการรักษาความปลอดภัยบนอินเทอร์เน็ตนี่สิ ที่ทำให้จางเย่ปวดหัวแล้วจริงๆ เขายังไม่เคยลิ้มลองการเป็นแฮกเกอร์มาก่อนเลย คงไม่ถูก Firewall เก๊สักอันบล็อคเอาหรอกนะ?

ต้องทำได้สิ!

หลี่เทาหนีไม่พ้นหรอก!

จางเย่ได้ตัดสินใจไว้ก่อนแล้ว จึงไม่มัวลังเลอะไรอีก เขาออกไปเข้าห้องน้ำที่อยู่นอกห้อง เห็นช่องประตูของต่งซานซานมืดสนิท ดูเหมือนว่าหญิงสาวจะนอนหลับ เขาจึงเดินกระย่องกระแย่งกลับเข้าห้องอย่างเงียบที่สุด

งั้นก็..เริ่ม!

ต้องทดสอบก่อน!

ซอฟแวร์แฮกเกอร์ของโลกใบนี้ เปิดกว้างให้ดาวโหลดได้ แต่ซอฟแวร์ส่วนใหญ่ไม่ได้ให้ตัว Source Code[1] ไว้ จึงไม่ถือว่าเปิดกว้างอย่างแท้จริงเหมือนกับโลกโน้นของจางเย่ ที่โลกใบโน้นแฮกเกอร์มากมายจ้อกันแต่เรื่อง Source Code คิดว่านี่เป็นกฎกติกาอย่างหนึ่ง ซึ่งหลักคิดข้อนี้ของทั้งสองโลกค่อนข้างต่างกันอยู่บ้าง

จางเย่เริ่มดาวโหลดซอฟต์แวร์ขนาดจิ๋ว —— นี่คืออาวุธที่เรียกว่า ‘มีดของแฮกเกอร์’ ก็ว่าได้ เหมือนกับแม่บ้านแม่เรือนที่ขาดวัตถุดิบปรุงรสไม่ได้นั่นเอง หากไม่มีของเหล่านี้ล่ะก็ อย่าว่าแต่เจาะคอมพิวเตอร์เลย แม้แต่ที่อยู่ IP ก็คงหาสืบหาไม่เจอ

เชื่อมต่อคำสั่งย่อย

ควบคุมม้าโทรจันระยะไกล

ติดตามการทำความสะอาดซอฟแวร์

รอๆๆๆ จางเย่คีย์สั่งอีกรอบ

จากนั้น เริ่มดำเนินการตรวจสอบ ทดลองซอฟแวร์ และม้าโทรจันของโลกใบนี้แบบง่ายๆ ประสิทธิผลเหมือนอย่างที่เขาคาดไว้ก่อนแล้ว เป็นแค่ซอฟแวร์แฮกแบบทั่วไป จะบอกว่าไม่มีผลอะไร? ไม่น่าใช่ ในเมื่อคำสั่งก็เป็นคำสั่งการที่แสดงผลตามปกติ แต่จะบอกว่ามีผลหรือเปล่า? อืม ผลที่ได้คงไม่ต่างกับตอนเข้าเน็ตแล้วโหลดซอฟแวร์แฮกเกอร์สักเท่าไร น่าจะผ่าน Firewall ไปไม่ได้ โดยเฉพาะอย่างยิ่งระบบความรักษาปลอดภัยที่เยี่ยมยอดของโลกนี้ ความเป็นไปได้ในการถูกสกัดกั้นให้เป็น Code โปรแกรมมัลแวร์ค่อนข้างสูง อีกทั้งซอฟแวร์แฮกชั้นสูงที่แท้จริงพวกนั้น ล้วนเป็นสิ่งที่แฮกเกอร์ต่างคิดค้นกันขึ้นมาเอง อย่าว่าแต่แบ่งให้เป็นของสาธารณะบนเน็ตเลย แม้แต่เพื่อนแฮกเกอร์ด้วยกันก็คงไม่แชร์ให้ เป็นความลับส่วนบุคคล

นอกจากนี้ยังมีเหตุผลหลักๆ ที่ซอฟแวร์แฮกทั่วไปกับซอฟแวร์แฮกชั้นสูงนั้นแตกต่างกันอย่างมาก น่าจะสัมพันธ์กันกับอัตราการเกิดช่องโหว่ในมือของแฮกเกอร์ด้วย ซอฟแวร์แฮกโดยปกตินั้น ถูกคนวิเคราะห์จนทะลุปรุโปร่งหมดแล้ว ไม่ว่าผู้พัฒนาระบบก็ดี บริษัทรักษาความปลอดภัยทางอินเตอร์เน็ตก็ดี พวกเขาสามารถเจาะระบบเข้าจากช่องโหว่นั้นได้ หรือแค่อัพเดท Patch ใหม่ นอกเสียจากจะเป็นรุ่นละเมิดลิขสิทธิ์ที่ไม่สามารถอัพเดทได้ หรือหากไม่อัพเดท Patch โดยระบบปฏิบัติการปกติแล้วล่ะก็ ช่องโหว่เช่นนี้ก็จะถูกปิดไป ต่อให้ซอฟแวร์ถูกแฮกหายไปบางส่วน มันก็แทบไม่มีผลกระทบ แต่แน่นอนว่าการจู่โจมจะลดลงฮวบฮาบ สำหรับซอฟแวร์แฮกชั้นสูงนั้นไม่เหมือนกัน วิธีการเจาะของมันมีแต่ผู้ผลิตซอฟแวร์ที่รู้ช่องโหว่ของระบบปฏิบัติการเท่านั้น นอกเสียจากว่าเขาไม่ได้ค้นพบ ก็จะไม่มีใครรู้ ต่อให้เป็นผู้พัฒนาระบบจะปรับปรุงซ่อมแซมอย่างไรก็ไม่สามารถทำได้ เพราะพวกเขาไม่รู้และหาไม่เจอวิธีการการเจาะของอีกฝ่ายด้วย ความลับนี้จึงเป็นตัวบ่งชี้ถึงประสิทธิภาพการทำลายของซอฟแวร์แฮกชั้นสูง กลายเป็นว่าให้ผลลัพธ์ที่ดีสุดๆ จนไม่มีใครสามารถบล็อคได้!

จากโพสต์ที่จางเย่ศึกษามา กล่าวได้ว่า ในโลกนี้ซอฟแวร์แฮกชั้นสูงปรากฏขึ้นราวๆ สิบกว่าครั้ง แน่นอนว่าสิบครั้งที่ปรากฏนั้น ได้ถูกจัดการปรับปรุงไปเรียบร้อย ยากที่จะเกิดภัยคุกคามอะไรอีก แม้ว่ามีไม่น้อยที่ยังไม่ถูกพบ การที่จะได้เห็นซอฟแวร์แฮกพวกนี้จึงน้อยมาก ก็เหมือนกับอาวุธของจอมยุทธ ไม่ว่าจะเป็น ม้าโทรจันหรือซอฟแวร์แฮกชั้นสูง——ล้วนเป็นอุปกรณ์เวทมนตร์สุดวิเศษ ล้ำค่า และหายาก เป็นเรื่องยากมากที่จะทำความเข้าใจ แม้แต่ผู้พัฒนาระบบยังไม่รู้ช่องโหว่ของระบบตัวเองเลย สังเกตได้จากบริษัทรักษาความปลอดภัยทางอินเทอร์เน็ตของโลกนี้น่าเชื่อถือกว่าโลกโน้นของจางเย่มาก ..อืม หาช่องโหว่พบแล้ว แต่ต้องสร้างซอฟแวร์เจาะ หรือพวกโปรแกรมม้าโทรจันที่เกี่ยวข้องอีกสินะ ด้วยสภาพช่องโหว่ที่ปิดแน่นเช่นนี้ นับว่าสาหัสสากรรจ์จริงๆ!

ดังนั้นซอฟแวร์พวกนี้จึงเป็นเหมือนตำนานเท่านั้น จางเย่ไม่คิดอะไรให้มากความ ตอนนี้ที่เขาต้องการทำคือ เจาะระบบเครือข่ายวิทยุโทรทัศน์และหาคอมพิวเตอร์ของหลี่เทา!



==========================

[1] Source Code คือ คำสั่งหรือโค๊ดในโปรแกรม ซึ่งเขียนด้วยภาษาคอมพิวเตอร์

*-*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./79.md)