##บทที่ 205 : ดาวมหาลัย!
ช่างเป็นเรื่องบังเอิญ!

เป็นต่งซานซานจริงๆ ด้วย!

ไม่คิดเลยว่าเขาจะได้เจอเพื่อนเก่า!

แน่นอน เรื่องนี้คือสิ่งที่เกิดขึ้นในโลกใบก่อน หลังจากที่แหวนเกมเปลี่ยนแปลงปูมหลังของโลก จางเย่ตระหนักแล้วว่าตัวตนเขาและเพื่อนของเขาในอดีตไม่ได้เปลี่ยนไป นี่คือสาเหตุที่ต่งซานซานจำเขาได้ ในโลกนี้พวกเขายังคงเป็นเพื่อนร่วมคณะและเรียนสาขาเดียวกันตลอดสี่ปี จึงเจอกันทุกวันก็ว่าได้

ดาวมหาวิทยาลัย!

เธอคือดอกไม้งามประจำมหาวิทยาลัย!

เพราะเกิดมาหลังยุคแปดศูนย์ ตอนที่จางเย่เรียนมัธยมต้น ยังไม่มีตำแหน่ง ‘ดาวโรงเรียน’ เกิดขึ้น และปกติผู้คนก็ไม่ได้ให้ความสนใจกับเรื่องพวกนี้ ทว่าเมื่อเข้ามหาวิทยาลัย ได้มีการสร้างเพจคิวท์เกิร์ลประจำสถาบันขึ้นมาและลามไปจนถึงทำเพจคิวท์บอยด้วย ต่งซานซานก็ถูกคัดเลือกให้เป็นหนึ่งในนั้น สิ่งที่ควรรู้คือสถาบันของพวกเขาเป็นสถาบันที่มีชื่อเสียง โดยมีสาขานิเทศศาสตร์และการแสดงเป็นสาขาหลัก ซึ่งสองสาขานี้เต็มไปด้วยเหล่าเทพธิดาทั้งนั้น ในรั้วมหาวิทยาลัยอื่นอาจมีเหล่านางฟ้าและสาวงามอยู่บ้างประปราย แต่ไม่ใช่สำหรับที่นี่ ซึ่งเป็นเรื่องปกติของมหาวิทยาลัยนี้ หากสามารถโดดเด่นขึ้นที่นี่ได้ นั่นหมายความว่าต่งซานซานมีรูปร่างหน้าตางดงามขนาดไหนในหมู่สาวสวยทั้งหมดของสถาบันนั่นเอง อีกทั้งต่งซานซานยังได้รับเลือกให้เป็นอันดับหนึ่งโดยบรรดาผู้ชายของคณะนิเทศน์ด้วย ในฐานะที่สถาบันโดดเด่นด้านสาขานิเทศศาสตร์ การได้รับเลือกเป็นอันดับหนึ่งของคณะจึงหมายถึงอันดับหนึ่งของสถาบัน หากคนจากสาขาการแสดงไม่คัดค้าน สาขาอื่นๆ ก็ต้องเห็นพ้องกันไปโดยปริยาย

สมัยเรียนมหาวิทยาลัยปีสี่ นักศึกษาส่วนใหญ่ไม่ค่อยอยู่ในมหาลัย จางเย่จึงไม่ได้เห็นเธอเกือบปี

“เป็นนายไปได้ไง?” ต่งซานซานเผยรอยยิ้มชวนลุ่มหลง

“ฉันเกือบจะถามไปแล้ว” จางเย่ไม่เคยคาดหวังว่าจะมีโอกาสพบดาวมหาลัยตอนนั้นอีกครั้ง “เธอก็จะไปเซี่ยงไฮ้? บังเอิญขนาดนั้น? แล้วตอนนี้ยังนั่งด้วยกันอีก?”

ต่งซานซานหัวเราะคิกคัก “ไม่ใช่แค่นั่งด้วยกัน นายยังนอนหนุนตักฉันด้วย”

จางเย่กระแอมไอกล่าวว่า “ผิดไปแล้ว ผิดไปแล้ว”

ต่งซานซานดันแขนเขาเบาๆ กล่าวว่า “ไม่ได้ผิดสักหน่อย ตอนนี้นายยิ่งมายิ่งดูดี เทียบกับตอนเรียนแล้วเหมือนเป็นคนละคน ดูสิ ดวงตานายเป็นประกาย แถมเสียงเพราะกว่าตอนเราอยู่ที่มหาวิทยาลัยอีก ถ้าไม่ได้อยู่ใกล้ๆ ฉันแทบไม่คิดว่าเป็นนาย”

แน่นอนว่า จางเย่ไม่ได้บอกเธอว่าเขากินผลเพิ่มเสน่ห์ “เธอได้ดูรายการของฉันแล้วหรือยัง?”

“ฉันดูแล้ว” ต่งซานซานเอนตัวไปทางจางเย่และไขว้ขา “จริงๆ แล้วก่อนจะจบปีสี่ ฉันไปที่ซีซาน สถานีสื่อประจำจังหวัดดึงตัวฉันไว้ก่อน เลยไม่ได้กลับเมืองหลวงตั้งแต่นั้น ฉันก็ไม่รู้อะไรมากหรอก แต่พวกเรามีงานรวมรุ่นของสาวๆ เมื่อเดือนก่อน และทุกคนพูดถึงนายตอนที่เรากินข้าวด้วยกัน บอกว่าในบรรดาพวกเราที่จบมาจากคณะนิเทศน์ศาสตร์ นายจับพลัดจับผลูได้ดีที่สุด ได้ยินมาว่านายติดกรุ๊ป D ของทำเนียบคนดัง ตอนแรกฉันก็ไม่เชื่อ เลยกลับบ้านไปเช็กดู ไปๆ มาๆ ฉันเลยได้ดูรายการของนายด้วย” เธอจับจ้องเขาตาเขม็ง “ทำได้ดีมากเพื่อนร่วมชั้นจางเย่ ฉันไม่เคยคิดว่านายจะมีพรสวรรค์เลยตอนที่เรายังเรียนอยู่”

จางเย่กล่าวเพียงว่า “เหอๆ งั้นๆ แหละ”

“นายเปลี่ยนไปมากจริงๆ” ต่งซานซานกล่าวพร้อมถอนหายใจ

“กลับกัน เธอไม่ได้เปลี่ยนไปเลย ยังดูสวยเหมือนเดิม” จางเย่ชมเธอ

ต่งซานซานกะพริบตาที่มีขนตางอนเด้งของเธอ “ช่างมันสิ อย่ามัวพูดเรื่องชั้นเรียนของเราเลย ตอนนี้ในบรรดาคนที่จบมา ไม่มีใครเทียบเธอได้สักคน”

จางเย่ไม่เชื่อเธอและเปลี่ยนหัวข้อคุย “ไม่ใช่มั้ง? แล้วตอนนี้เธอทำอะไรอยู่ล่ะ?”

“ก่อนหน้านี้ฉันเป็นพิธีกรทำรายการวาไรตี้ให้กับสถานีหนึ่งในซีซาน ออกอากาศเฉพาะที่นั่น ไม่ได้ออกอากาศในปักกิ่งน่ะ” ต่งซานซานกล่าว

จางเย่ไม่ได้สนใจเรื่องนี้สักเท่าไร “แล้วเรตติ้งดีไหม?”

“ก็ดีนะ” ต่งซานซานหัวเราะ “ประมาณ 9%”

จางเย่กล่าวต่อทันที “เรตติ้งนั่นสูงกว่าฉันอีก ยังจะบอกว่าเธอทำได้ไม่ดีเท่าฉันเนี่ยนะ!”
ต่งซานซานลูบผมหยักเป็นลอนคลื่นของเธอพลางพูดว่า “มันไม่เหมือนกัน อยู่ในเมืองหลวงเป็นยังไง? คุณภาพก็ต่างกันอย่างสิ้นเชิงแล้ว ช่อง BTV-วรรณศิลป์ใหญ่กว่าของเราอีก เฮ้อ..แต่นั่นมันอดีต หลังจากที่รายการวาไรตี้สิ้นสุดลง ฉันก็ไม่มีรายการอะไรอีกแล้ว ฉันอยากไปที่สถานีทีวีดาวเทียมของจังหวัด แต่หัวหน้าของฉันไม่อนุมัติ ฉันรู้สึกแย่มาก เลยลาออก ที่ไปเซี่ยงไฮ้นี่กะจะไปใช้ชีวิตและหาอะไรทำ”

จางเย่ถามขึ้นมาว่า “เธอกำลังไปสถานีโทรทัศน์เซี่ยงไฮ้เหรอ?”

“ทำไมนายถึงห่วงฉันมากขนาดนี้?” ต่งซานซานกะพริบตากลมโตของเธอ

“เราเคยเป็นเพื่อนร่วมชั้นกัน ฉันก็แค่ถามเฉยๆ นี่เป็นความลับทางการค้าเหรอ?” จางเย่ถาม

ต่งซานซานยิ้มอย่างมีเสน่ห์ “ไปที่นั่นเพื่อถ่ายภาพยนตร์หรือละครทีวีก็ดี ถ้ามีอะไรที่เหมาะกับฉัน ฉันจะยอมรับมันตราบเท่าที่พวกเขาให้เงิน ฉันอดอยากมากจนไม่มีจะกินแล้วเนี่ย” ไม่แน่ใจว่าเธอพูดจริงหรือเปล่า

จางเย่พยักหน้า “ด้วยหน้าตาของเธอ เป็นดารานำแทบจะไม่เป็นปัญหา"

ต่งซานซานหัวเราะพรืด “ฉันคิดอย่างนั้นเหมือนกัน ถ้าพวกเขาไม่ให้ฉันเป็น ฉันจะทำให้แน่ใจว่าพวกเขาจะให้ฉันเป็น!”

จางเย่กล่าว "สถานการณ์ของเราสองคนไม่ได้ต่างกันหรอก แต่ว่าเทียบกับฉันแล้วเธอยังดีกว่า เธอยังมีทางเลือก ยังเลือกจะลาออกเองได้ แต่ฉันนี่สิโดนไล่ออก ตอนนี้มีหลายสถานีแค่ได้ยินชื่อฉันก็ปวดหัวกันแล้ว เธอยังคิดว่าฉันจะได้เปรียบเหรอ? เหอะ ได้แต่ไปหาทางอื่นในเซี่ยงไฮ้นี่แหละ!"

ต่งซานซานหัวเราะหึๆ “ใครใช้ให้นายป่วนรายการถ่ายทอดสดล่ะ ฉันดูวิดีโอถ่ายทอดสดด้วยนะ นายรนหาที่ตายเอง ออกมาก่อเรื่องใหญ่ขนาดนั้น ใครยังจะกล้ารับอีกล่ะ?”

ในฐานะที่เป็นเพื่อนร่วมชั้นเรียนเก่าและในสาขาเดียวกัน พวกเขามีหัวข้อมากมายที่จะพูดคุยกัน

ที่จริง จางเย่ไม่รู้เรื่องของต่งซานซานมากนัก ในมหาวิทยาลัย ต่งซานซานเป็นดอกไม้ประจำคณะและสาวแนวหน้าของสถาบัน ทุกคนที่อยู่รอบตัวเธอต่างยกเธอไว้บนหิ้ง จางเย่เสียอีกแทบไม่มีรูปลักษณ์และไม่เด่นดังในชั้นเรียนเลย ตลอดสี่ปีเขาพูดกับต่งซานชานเพียงไม่กี่คำด้วยซ้ำไป

“หลิวจื่อเป็นไงบ้าง?”

“ฉันไม่รู้เลย”

“พวกนายไม่ได้ติดต่อกันเลยเหรอ?"

“ส่วนใหญ่เปลี่ยนเบอร์โทร แถมยุ่งอยู่กับเรื่องของตัวเอง จะไปตามพวกนั้นทันได้ยังไง พวกสาวๆ ของเธอล่ะ? "
“ทำงานด้านสื่อประชาสัมพันธ์ ทำรายการวิทยุ อีกคนเป็นผู้ช่วยในสถานีโทรทัศน์ทำงานหนักเพื่อสะสมประสบการณ์ อาจเป็นปีหน้ากว่าเธอจะได้รับรายการไปลองทำ และมีแค่ไม่กี่คนที่ไม่ได้อยู่ในสายงานนี้ด้วย ไปทำที่สายงานอื่นๆ ก็มี บ้างก็ทำงานในธนาคารน่ะ กลายเป็นว่าเรียนสายนี้เสียเวลาไปหลายปีแท้ๆ คนในชั้นเรียนเราที่เป็นพิธีกรจริงๆ ฮ่าๆ อาจจะมีแค่เราสองคนเท่านั้น!”

“หางานไม่ง่ายเลย”

“ใช่ การแข่งขันในสายงานของเรามากเกินไป”

ทันใดนั้นคนรอบตัวพวกเขาก็จำพวกเขาได้ขึ้นมาหลังจากที่ถอดแว่นกันแดด!
ชายชราคนหนึ่งนั่งอยู่ตรงหน้าหันกลับมาแล้วพูดขึ้นว่า “เฮ้! นี่ใช่อาจารย์จางเย่หรือเปล่า? ทำไมคุณนั่งชั้นประหยัดล่ะ?”

“จางเย่? เขานั่งที่ไหนน่ะ!?”

“ไอ้หยา! ใช่อาจารย์จางจริงๆ!"

“จางเย่ช่วยเซ็นให้ฉันที บ้านฉันชื่นชอบคุณมาก!"

บรรดาผู้คนโดยรอบทั้งชายหญิงตื่นเต้นดีใจมากที่ได้เจอ พวกเขารีบนำหนังสือไม่ก็กระดาษมาให้เขาเซ็น!
แน่นอนจางเย่ไม่ปฏิเสธพวกเขา ขณะที่เขาแจกลายเซ็น คนที่นั่งทะแยงอยู่ตรงข้ามเขาก็ออกอาการตกใจ! หลังจากมองมาทางพวกเขา เพราะว่าเขามาจากซีซานนั่นเอง!

“ต่งซานซาน!”

“ตาฉันไม่ฝาดใช่ไหม?"

“เป็นอาจารย์ต่ง! ไม่ผิดแน่!”

"เทพธิดาแห่งสถานีโทรทัศน์ซีชาน!"

ชายหนุ่มและชายวัยกลางคนเริ่มลุกออกจากที่นั่งเพื่อขอลายเซ็นของเธอ

จะเห็นความแตกต่างได้จากที่นี่ บรรดาผู้ที่ชื่นชอบจางเย่ จะคละๆ กัน มีชายและหญิงทุกเพศทุกวัยแม้แต่เด็กๆ ถึงอย่างไรจางเย่ก็เคยเขียนนิทานให้เด็กๆ แต่คนที่ชอบต่งซานซาน จะเป็นผู้ชายเท่านั้น พวกเขาหลงใหลเธอมาก ถ้าไม่ใช่เพราะพนักงานต้อนรับบนเครื่องบินมาแจ้งให้ทุกคนกลับที่นั่ง พวกผู้ชายกลุ่มนี้คงจะไม่ยอมออกมาจากตรงนั้น มันไม่น่าแปลกใจหรอก ตามการให้คะแนนความนิยมของต่งซานซานในซีซานสูงกว่าความนิยมของจางเย่ในปักกิ่งเสียอีก แต่ในแง่ของความนิยมและชื่อเสียงโดยรวมต่งซานซานน่าจะน้อยกว่าจางเย่

สุดท้ายจางเย่และต่งซานซานต่างหันมามองหน้ากันและพร้อมใจกันสวมแว่นกันแดดทันที

“เราใกล้จะถึงแล้ว ฉันขอนอนพักหน่อยนะ” ต่งซานซานสวมเสื้อคลุมสีดำของเธอ “นายจะนอนไหม?”

“เธอนอนก่อนเถอะ ฉันงีบไปบ้างแล้ว” จางเย่กล่าวอย่างสุภาพบุรุษ “ถ้ารู้สึกเย็นขาจะใช้เสื้อโค้ทของฉันคลุมก็ได้นะ”

“ไม่เป็นไร ฉันไม่หนาว” ต่งซานซานยิ้ม หลังจากขยับร่างกายให้สบายๆ แล้ว เธอขยับเอียงศีรษะและนอนหลับไป

ผมของเธอปรกลงมาเหมือนม่านน้ำตก

ศีรษะของเธอพิงพนักพิงของจางเย่ และเส้นผมบางส่วนปรกลงบนไหล่เขาด้วย เห็นได้ชัดว่าต่งซานซานไม่สนใจ

จางเย่สังเกตเห็นว่ามีผู้โดยสารจำนวนมากที่อยู่รอบตัวเขาเดินกลับไปที่นั่งและหยุดสนใจพวกเขาแล้ว เขาจึงเหลือบมองเพื่อนร่วมชั้นเรียนเก่าของเขา เห็นได้ชัดว่าต่งซานซานเลือกเป็นพิธีกรสายเซ็กซี่ เส้นทางนี้มีทั้งข้อดีและข้อเสีย ข้อเสียคือการที่เธอถูกวิพากษ์วิจารณ์ได้ง่าย กลุ่มแฟนคลับของเธอแทบจะมีแค่กลุ่มเดียว เพราะอย่างน้อยที่สุดผู้หญิงส่วนใหญ่มักจะไม่ค่อยชอบ ทำให้แคบกว่ามากเมื่อเทียบกับเส้นทางของจางเย่ ซึ่งไม่จำกัดเป้าหมายว่าชายหรือหญิง ผู้ใหญ่หรือเด็ก แต่ข้อดีของเส้นทางสายเซ็กซี่ก็คือแฟนคลับจะเหนียวแน่นเป็นกลุ่มก้อนมากกว่า เพราะเธอจะเป็นที่ดึงดูดใจของผู้ชายส่วนใหญ่ แค่เห็นแฟนคลับไม่กี่คนนี่ของเธอก็รู้แล้ว พวกเขาชอบต่งซานซานจนถึงขั้นหลงใหลคลั่งไคล้ ในจุดนี้ แฟนคลับของจางเย่ยังห่างไกลแฟนคลับของเธอ




*-*-*-*-*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./6.md)