##บทที่ 469 : หากชีวิตหลอกลวงเจ้า!
‘ลำนำฝันนิราศเทียนหมู่’!

นี่คือกลอนโหยวเซียน[1]ในโลกของจางเย่ ซึ่งประพันธ์โดยหลี่ไป๋ การที่เขาไม่ได้เขียนกลอนทั้งบท เพราะมีบางอย่างที่โลกนี้ไม่มีอยู่ ดังนั้นจางเย่จึงใช้เพียงเนื้อหาหลักๆ เมื่อเทียบกับกลอนอื่นๆ ที่จางเย่เคยใช้มา ครั้งนี้ถือว่าเป็นกลอนที่กำกวมกว่ามาก หากไม่มีเซนส์หรือประสบการณ์ในแง่ของวรรณกรรมแล้ว..คงยากที่จะเข้าใจได้!

เมื่อกลอนนี้ถูกโพสต์!

หลายคนต่างไม่เข้าใจความหมาย!

หลายคนกำลังค่อยๆ แกะไปที่ละคำ!

มีเพียงนักปราชญ์ที่เล่าเรียนด้านวรรณกรรมศาสตร์ถึงจะเข้าใจกลอนนี้จากการมองหนึ่งครั้ง ที่พลันต้องตะลึงในทักษะความสามารถทางด้านวรรณกรรมของจางเย่อีกครั้ง!

นี่นายประพันธ์ขึ้นมาใหม่ในเหตุการณ์เฉพาะหน้านี้จริงดิ!

ถ้าแต่งขึ้นเฉพาะกิจจริง ทำไมในแต่ละตัวอักษะจึงหนักแน่นนักนะ? นี่เป็นกลอนโบราณงั้นเหรอ? แถมเป็นถึงกลอนโหยวเซียนด้วย? นายแม่*ไปฉีดเลือดไก่มาใช่ไหม!?

กลอนบทนี้ทำให้ผู้คนสั่นไหว!

CEO ประจำบริษัทการค้าและการพาณิชย์คนหนึ่งกล่าว “เป็นกลอนโหยวเซียนที่ยอดเยี่ยม!”

นักเขียนสาวที่เพิ่งเดบิวต์อีกคนได้โพสต์ว่า “เป็น ‘เพียงเพื่อให้ข้าไม่ยิ้มยินดี’ ที่ประเสริฐ! พรสวรรค์วรรณของจางเย่ วันนี้ฉันได้พบเห็นจนได้ รู้สึกขายขี้หน้าตัวเองจัง!”

“กลอนนี้แปลว่าอะไรกันแน่? ”

“กลอนนี้ดีขนาดนั้นเชียว?”

“ใครก็ได้อธิบายให้ฟังหน่อย ไม่เข้าใจเว้ย!”

“ร้องขอความเมตตาใครก็ได้แปลให้ที อยากรู้ว่ามันหมายถึงอะไร! เสียใจชะมัดที่ไม่ตั้งใจในคาบวรรณกรรม! ฉันแปลข้อความของไอดอลตัวเองไม่ออก! ไม่เข้าใจวรรคสุดท้ายเว้ย!”

“ฮ่าๆ วรรคสุดท้ายฉันก็ไม่เข้าใจเหมือนกัน! แต่น่าเกรงขามมาก!”

“นี่ไม่ใช่เพียงแค่น่าเกรงขาม! แต่ยังเป็นอัตตาของอาจารย์ในทุกตัวอักษรด้วย!”

ตอนนั้นเองที่มีผู้มีความสามารถออกมาแปลนื้อหาของทั้งบทกลอน มีทั้งคำอธิบายและรหัสลับ ซึ่งค่อยๆ ไล่ออกมาทีละอย่าง ทีละอย่างจนทุกคนสามารถเข้าใจได้มากขึ้น!

“สวรรค์! ”

“กลอนบทนี้ลึกล้ำไปแล้ว!”

“เจ๋งฉิ* นี่แหละคือจางเย่ที่ฉันชอบ! เขากล้าพูด กล้าทำ กล้าด่า กล้าต่อย!”

“ฉันเพิ่งรู้จักจางเย่ตอนที่เห็นชื่อในรายการศิลปินที่ถูกแบนนี่แหละ ถึงฉันจะไม่เคยเห็นผลงานจางเย่มาก่อน แต่เห็นกลอนของเขาตอนนี้แล้ว ฉันว่าเขานี่โคตรเทพ แถมดูดีอีก! อิอิ กลุ่มแฟนคลับยังรับคนอยู่รึเปล่า? ขอฉันเข้าด้วยนะ! ฉันชอบศิลปินนักหาเรื่อง!”

คนที่เคยกล่าวว่าร้ายจางเย่พลันหน้าบิดเบี้ยว ไม่มีใครคิดเลยว่าหลังโผล่มาจัดการเมื่อวานแล้ว วันนี้จางเย่ยังจะมีกลอนเหลืออยู่อีก!

วรรคสุดท้ายว่าอะไรนะ!

ค้อมคารวะอำนาจจรดคิ้วไย? เพียงเพื่อให้ข้าไม่ยิ้มยินดี?

หลังจากอ่านโพสต์อธิบายกลอน ถึงแม้คนที่ไม่ชอบหน้าจางเย่ก็ยังต้องมีอาการ ‘ห้าส่วนโถมลงพื้น[1]’ เล็กน้อย แม่*เอ้ย! นี่เอ็งกล้าอย่างนั้นจริงดิ! กลัวพวกศัตรูโจมตีไม่มากพอเหรอไง?

อารมณ์ในบทกลอน ดูหยิ่งผยองเกินไปนะ!

อยากให้ฉันก้มหัวให้?

อยากให้ฉันไหลลอยไปกับคลื่นน้ำ?

อยากให้ฉันคุกเข่าให้?

ขอโทษนะ! ที่ทำไม่ได้!

ทำไมน่ะเหรอ? ก็ฉันแม่*ไม่อยากทำไง!


……


ที่บ้าน

หลังจากอ่านทวนอีกรอบหนึ่งจางเย่ค่อยโพสต์ข้อความลงไป หยักหน้าอย่างพึงพอใจกับกลอนบทนี้มาก หืม เขาไม่กลัวว่าจะสร้างปัญหาใหญ่โตงั้นเหรอ? แน่นอนว่า ไม่! อย่างไรเสียตอนนี้จางเย่ก็มีปัญหาใหญ่โตอย่างโดนแบนอยู่แล้ว นี่สิคือเรื่องแย่ที่สุด แล้วจะให้ไปกลัวอะไรอีกล่ะ? เขาไม่ได้กลัวว่าปัญหาจะใหญ่โต แต่กลัวจะไม่ใหญ่โตพอต่างหาก!

ถ้าไม่อยากให้ฉันออกไปดีๆ

ฉันก็จะไม่ให้ใครอยู่ดีกินดีทั้งนั้น!

สร้างปัญหาแล้วไง? ถ้าฉันบอกว่าตัวเองเป็นอันดับสอง ใครกล้าบอกว่าตัวเองเป็นอันดับหนึ่ง!

อารมณ์จางเย่กำลังขึ้น ทว่าไม่ได้มาจากความโกรธเกรี้ยว แต่เป็นความกระหายอยากและตื่นเต้นพลุ่งพล่านถึงขีดสุด! ยากที่จะมอดดับง่ายๆ!


……


บนเว็บ

ในห้องแชท

หลายคนกำลังคุยกัน คนที่ได้อ่านบทกลอนของจางเย่ มีไม่น้อยที่เปลี่ยนลายเซ็นตัวเองเองเป็น ‘ค้อมคารวะอำนาจจรดคิ้วไย เพียงเพื่อให้ข้าไม่…...ยิ้มยินดี’

บทกลอนนี้กำลังแพร่สะพัด!

ถูกไลก์ถูกแชร์เป็นจำนวนนับไม่ถ้วน!

ถึงแม้ในสื่อหลักต่างๆ ไม่อนุญาตให้มีเนื้อหาเกี่ยวกับจางเย่ เนื่องข้อจำกัดในการแบน แต่พวกเขาไม่สามารถแบนเวยป๋อของจางเย่ได้ด้วย เพราะว่าเขาไม่ได้ทำผิดในเชิงอาชญากรรม การแบนนี้สำหรับสื่อเท่านั้น ไม่ใช่สิทธิ์การเป็นพลเมือง ซึ่งมีเพียงอำนาจศาลเท่านั้นที่ทำอย่างนั้นได้ คนอื่นไม่สามารถ!

ถึงแม้จะมีมีดจี้อยู่ข้างหน้า กลอนบทนี้ก็ยังเผยแพร่บนเวยป๋อออกไปได้เรื่อยๆ โดยไม่ติดเรื่องการโดนแบน ผลคือทำให้คนจำนวนมากได้อ่าน แล้วตั้งข้อวิพากษ์วิจารณ์ถกเถียงกันมากมาย!

ตู้ม!

ตู้ม!

เมื่อเข็มนาฬิกาชี้เที่ยงคืนตรง ทุกคนไม่พูดอะไรกันเยอะ ต่างรีบไปดูเว็บไซต์จัดอันดับทำเนียบคนดัง เพื่อดูอัพเดตล่าสุดทันที!

ถังต้าจาง อยู่ระดับ D!

จางเย่ ที่สามจากอันดับสุดท้ายในระดับ C!

เหล่าชาวเน็ตที่ได้เห็น ต่างโพล่งร้องอย่างไม่อยากจะเชื่อ!

“ขึ้นอีกแล้ว!”

“อันดับของจางเย่ขึ้นอีกแล้ว!”

“กร๊ากๆๆๆ! @ถังต้าจาง! @ถังต้าจาง! ขำจะตายอยู่แล้ว!”

“ตอนนี้ ฉันรู้สึกอับอายแทนอาจารย์ถังแล้วก็แฟนๆ ของเขาชะมัด! เมื่อวานพวกเขาก็เพิ่งหน้าแตกไป วันนี้พวกเขายังโดนจางเย่ตอกหน้ายับอีกรอบ!”

“อาจารย์จาง คุณโปรดเมตตาอาจารย์ถังต้าจางหน่อยเถอะ ไม่ใช่ง่ายๆ เลยกว่าเขาจะมาอยู่อันดับนี้ได้ แถมคิดจะปีนข้ามคุณด้วยการวิจารณ์คุณอีก สำหรับเขาแล้วถือว่าไม่ง่ายเลย!”

“อุปส์!”

“ฮ่าๆ โปรดเมตตาอาจารย์ถังด้วย!”

“แฟนคลับของเหล่าถังหน้าคล้ำเขียวหมดล่ะ!”

“อาจารย์จางคนจริงสะท้านฟ้าว่ะ!”

“ขี่ลมแยกคลื่น! สะท้านฟ้าสะเทือนดิน!”

“อาจารย์จางโดนแบน? แต่อันดับดันขึ้นเอาๆ วันต่อวันงี้ ฉันไม่เห็นว่าจะเหมือนโดนแบนตรงไหน!”

วันนี้ เหล่าแฟนคลับของถังต้าจางได้แต่หุบปากสนิทอีกครั้ง

ถึงแม้ศิลปินคนอื่นจะมีชื่อเสียงและความนิยมร่วงหล่น บ้างทิ้งดิ่งสาหัสสู่จุดตกต่ำ

ทว่ามีเพียงจางเย่เป็นหนึ่งต้นสูงตระหง่าน..ที่อันดับแม่*พุ่งเอาๆ!


……


วันต่อมา

ตลอดทั้งวันอันดับของจางเย่ค่อยๆ ทิ้งดิ่งอีกครั้ง เพียงกลอนบทนี้ด้วยศักยภาพอย่างไรก็เทียบการจัดดรายการหรือเพลงบทหนึ่งไม่ได้ เพราะไม่ใช่อะไรที่ผู้คนคอยดูหรือคอยฟัง เป็นเหตุที่ว่าทำไมอันดับเขาถึงขึ้นๆ ลงๆ ได้รวดเร็วนัก ส่วนข่าวโฆษณา ‘การประกวดละครตลกและละครพูดระดับประเทศ’ ก็ทำให้ถังต้าจางไต่อันดับขึ้นเรื่อยๆ อีกครั้ง

“คงไม่ใช่มาอีกนะ?”

“แม่* วันนี้ถ้าเขาข้ามผ่านจางเย่ไปอยู่ระดับ C ไม่ได้ ฉันต้องบ้าตายแน่!”

“ไม่หรอก คืนนี้คงไม่มีปัญหาแน่”

“จางเย่ฝ่ากระแสไม่ได้ตลอดหรอก นี่เป็นกระแสหลักเลยนะ!”

คนจำนวนมากที่ไม่ชอบจางเย่ยังคงร่ำร้อง

แต่รอบนี้ศัตรูของจางเย่เริ่มมีความคิดขึ้นมาบ้าง พวกเขาเลยไม่ได้ตะโกนอะไรสักนิด เพื่อรอดูผลลัพธ์ก่อนเปิดปากพูด!

ณ เวลาห้าทุ่มครึ่ง จางเย่ได้โพสต์อีกครั้ง!

‘หากชีวิตหลอกลวงเจ้า’

หากชีวิตหลอกลวงเจ้า

จงอย่าเสียใจ จงอย่าร้อนใจ!

วันอันหดหู่ ควรต้องรออย่างใจเย็น

แต่เชื่อเถิด วันแห่งสุขจักมาเยือน

ใจนั้นปรารถนาถึงวันพรุ่งตลอดกาล

แต่ปัจจุบันคือความมืดหม่น

ทุกสิ่งเพียงชั่วพริบตา ทุกสิ่งล้วนต้องผ่านไป

แต่ที่ผ่านไปแล้วนั้น กลายเป็นความทรงจำชวนคิดถึง

ถังต้าจาง “......”

รองผอ.สถานีเจี่ย “......”

แฟนคลับของถังต้าจาง “......”

แฟนคลับของจางเย่ “......”

ณ เที่ยงคืน การจัดอันดับในทำเนียบคนดังได้อัพเดตตามปกติ!

จางเย่ยังคงอยู่ในระดับ C ! ขณะที่ถังต้าจางยังไต่ไม่ขึ้นเหมือนเดิม!

ทันทีที่ฝูงชนเห็นผลเป็นเช่นนี้ พลันตกอยู่ในความเงียบไปพักหนึ่ง ก่อนจะหลุดอุทานออกมาอย่างเหลือเชื่อสุดขีด!

“เชี่*!”

“จางเย่ดุร้ายฉิ*!”

“ยิ่งร่ายกลอนยิ่งดีกว่าเก่า!”

“อาจารย์จางดูสุภาพแถมมองโลกแง่ดีจัง ใช่ สักวันทุกอย่างจะเป็นอดีตผ่านพ้นไป!”

“เฮ้ เม้นต์บน ฮ่าๆๆๆ ฉันพนันเลยว่านายคิดผิด! นี่ไม่ใช่ว่าจางเย่มองโลกในแง่ดีหรืออะไรนั่นหรอก เขาก็แค่หาเรื่องแล้วสร้างปัญหาเพิ่มเท่านั้นแหละ! กลอนบทนี้ไม่ได้มีไว้สำหรับตัวเขาเอง แต่เป็นของขวัญให้ถังต้าจางต่างหาก! ตอนแรกถังต้าจางเริ่มฉลองการเลื่อนระดับ แต่กลับไปเสียรู้ให้จางเย่ซะได้ พอรอบสองจะฉลองอีก ก็ชวดให้กับจางเย่อีก นี่ก็รอบสามเข้าไปแล้ว! พวกของถังต้าจางยังถูกตอกหน้าหงายยับอีก! จางเย่น่ะ ต้องการพูดกับพวกเขาว่า......ถึงแม้จะถูกชีวิตหลอกลวง ก็อย่าเสียใจ อย่าร้อนใจ วันที่กำลังเฝ้ารอต้องรออย่างใจเย็นๆ! ให้เชื่อเถิด ว่าเดี๋ยววันแห่งความสุขจะมาถึงเอง!”

“อุวะ! โครตตรง!”

“ขำฉิ*! อาจารย์จางดาเมจรุนแรงชะมัด!”

“กร๊ากกกกกก กร๊ากๆๆ กลอนบนนี้แม่*ชี้เป้าไปที่ถังต้าจางชัดๆ!”

“ฉันก็ว่าอยู่ทำไมกลอนบทนี้ถึงไม่มีจิตวิญญาณของจางเย่เลย! น้องสาวนายสิ ก็เพราะอยากจะเยาะเย้ยใส่ถังต้าจางไง! เหล่าถังน่าจะรู้สึกอยากตายแล้วมั้ง! ว่าแต่ทำไมตอนแรกเขาถึงโจมตีใส่จางเย่ล่ะ? ตายจริง! ใครบ้างในวงการบันเทิงไม่รู้จักอารมณ์ของจางเย่น่ะ!”

“รอบนี้ถังต้าจางซวยเชี่*ๆ ได้แต่โทษตัวเองไปนะ พวกเรารู้อยู่แหละว่าพวกที่ไม่พอใจจางเย่จะต้องหาเรื่องจางเย่อยู่แล้ว แต่คุณก็ไม่เคยมีปัญหากับจางเย่มาก่อนไม่ใช่เหรอ? ถือว่าแส่หาเรื่องเองชัดๆ พอเห็นว่าจางเย่ถูกแบน ก็คิดจะเหยียบย่ำต่ำแหน่งที่จางเย่เคยอยู่! เหยียบย่ำ! แล้วดูสิว่าตอนนี้ใครกันแน่ที่เหยียบใคร! คงไม่ต้องถามเนอะว่ากลอนของจางเย่ดังแค่ไหน? ในวงการศึกษาต่างยอมรับกันทั้งนั้นว่ากลอนของจางเย่น่ะแสนจะคลาสสิค อย่าง ‘กลอนชั่วอายุคน’ ไง ทีนี้ต่อไปหากคนรุ่นใหม่ในอนาคตได้กล่าวถึง ‘หากชีวิตหลอกลวงเจ้า’ ชื่อของถังต้าจางก็ต้องถูกกล่าวถึงด้วย เขาจะขายขี้หน้าไปตลอดตั้งแต่ตอนนี้! หากแค่ตอกกลับธรรมดาก็คงเจ็บไปแป๊บๆ แต่นี่ไม่ใช่การตอบโต้แบบธรรมดา ความเจ็บปวดนี้จะดำรงอยู่ไปหลายชั่วอายุคน! ติดตามไปยันชาติหน้า!”

“รอบนี้ถังต้าจางคงได้บทเรียนแล้วล่ะ โดนจางเย่ถากถางอย่างนี้คงเจ็บลึกเข้ากระดูกแหง! อาจารย์กำลังบอกทุกคนด้วยว่าถึงแม้เขาจะถูกแบน แต่ฝีปาก และฝีปากกายังคงดำรงอยู่ อย่าคิดว่าแค่เขาถูกแบน แล้วคิดว่าอาจารย์จะเป็นเป้าให้รังแกได้! เขาไม่ใช่คนที่ใครจะมารังแกได้ง่ายๆ เว้ย!”

“ขำชะมัด!”

“ต้องเก็บภาพนี้ไว้แล้ว! ฮี่ๆๆ!”

“ฉันรู้สึกได้ถึงความเจ็บจี๊ดๆ ของเหล่าถังเลยแฮะ!”

“สหายเหล่าถัง จงอย่าเสียใจ จงอย่าร้อนใจ วันที่เจ้าเฝ้ารอต้องรออย่างใจเย็น!”

เหล่าแฟนคลับของถังต้าจางที่กำลังหัวร้อน ต่างเริ่มก่นด่าคนออกมา ทว่าเมื่อเผชิญกับกองทัพเกรียนของจางเย่ที่เพิ่งถูกปลุกขวัญโดยโพสต์ล่าสุดของจางเย่ พวกเขาก็ไม่อาจสู้ได้ไหว แค่เริ่มก่นด่า ก็โดนกองทัพเกรียนที่เพิ่งถูกจางเย่สอนสั่งการด่าอย่างมีสีสันฟลัดโต้กลับไป!




====================

[1] กลอนโหยวเซียน (游仙诗) กลอนเกี่ยวกับการเดินทางใฝ่หาความเป็นเซียน ความเป็นอมตะ

[2] ห้าส่วนโถมลงพื้น (五体投地) การกราบเบญจางคประดิษฐ์ หรือเลื่อมใสอย่างยิ่ง

====================


《假如生活欺骗了你》
‘หากชีวิตหลอกลวงเจ้า’
假如生活欺骗了你。
หากชีวิตหลอกลวงเจ้า
不要悲伤，不要心急！
จงอย่าเสียใจ จงอย่าร้อนใจ!
忧郁的日子里需要镇静：
วันอันหดหู่ ควรต้องรออย่างใจเย็น
相信吧，快乐的日子将会来临。
แต่เชื่อเถิด วันแห่งสุขจักมาเยือน
心儿永远向往着未来；
ใจนั้นปรารถนาถึงวันพรุ่งตลอดกาล
现在却常是忧郁：
แต่ปัจจุบันคือความมืดหม่น
一切都是瞬息，一切都将会过去；
ทุกสิ่งเพียงชั่วพริบตา ทุกสิ่งล้วนต้องผ่านไป
而那过去了的，就会成为亲切的怀恋。
แต่ที่ผ่านไปแล้วนั้น กลายเป็นความทรงจำชวนคิดถึง

*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./70.md)