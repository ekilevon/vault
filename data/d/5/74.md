##บทที่ 474 : ระดับความยากลดลงห้าเท่า!
วันแข่งขัน

ตอนเช้าที่ห้องส่งสถานีโทรทัศน์ CCTV 11

ชั้นหนึ่งของตึกสูงนี้เป็นที่ถ่ายทำ กล้องเตรียมไว้พร้อมสรรพ มีโดรนบินกลางอากาศ ด้านล่างมีป้ายแนวขวางแผ่นใหญ่ ‘การประกวดละครตลกและละครพูดระดับประเทศ’ ซึ่งแบ่งพื้นที่เป็นส่วนๆและมีคนเข้าแถวรอเข้าพื้นที่กันหลายพันคน

"อย่าดัน"

"เข้ามาทีละคน!"

"ทุกคนกรุณาเข้าแถมพร้อมแสดงบัตรยืนยันตัว!"

"กรุณาแสดงบัตรประจำตัว ขอบคุณที่ให้ความร่วมมือครับ!"

วันนี้เป็นวันที่ทุกคนรอคอย การแข่งขันเซี่ยงเซิงเปิดม่านขึ้นก่อนวันแข่งละครตลก เหล่าสื่อจากสถานีโทรทัศน์หนังสือพิมพ์และอินเทอร์เน็ตจำนวนมากต่างแห่เข้ามาทำข่าว

คนของ CCTV 11 ลืมเรื่องอาหารเช้าไปแล้ว พอมาถึง ทุกคนล้วนยุ่งวุ่นวายกับงานทุกชนิด ทุกปีในการแข่งขันเซี่ยงเซิงและละครตลกดูดพลังของพวกเขาไปจนหมด อย่างไรเสียนี่ก็คือรายการฮิตที่มียอดผู้ชมสูงที่สุดในประเทศ ไม่เพียงเท่านี้ ประชากรนอกประเทศต่างรอคอยการแข่งนี้เช่นกัน เบื้องบนกำชับมาว่างานนี้ต้องสำเร็จห้ามล้มเหลวเด็ดขาด ดังนั้นทุกคนใน CCTV 11 ต้องให้ความทุ่มเทเต็มที่ เมื่อเป็นรายการที่ทุกคนรู้จัก การทำให้ดีขึ้นเรื่อยๆ กลายเป็นเรื่องยาก และเพื่อให้แน่ใจว่าจะไม่แย่ไปกว่าการแข่งในปีก่อนๆ เรื่องนี้ทำให้พวกเขาต้องทำงานอย่างหนักทุกปี!

ข้างนอก

พิธีกรของ CCTV 11 คนหนึ่งกำลังสัมภาษณ์ผู้เข้าแข่งขัน ตากล้องหลายคนเดินตามหลังเขาไม่ห่าง

"สวัสดีค่ะอาจารย์เผิง ไม่เจอกันนานเลยนะคะ" พิธีกรหญิงยิ้มแย้ม

ชายวัยสี่สิบกว่าคนนั้นหันหน้ามา "สวัสดี ปีนี้ก็เธออีกแล้วเหรอ?"

พิธีกรหญิงกล่าว "พิธีกรสนามยังเป็นฉันค่ะ ปีก่อนน่าเสียดายนะคะที่ต้องออกจากการแข่งไปก่อนเพราะเรื่องสุขภาพ คุณกลับมาใหม่ปีนี้ คงรู้สึกไม่เหมือนเดิมใช่ไหมคะ?"

อาจารย์เผิงถอนหายใจ "ใช่แล้ว คนเข้าแข่งมากขึ้นทุกปี กดดันพอสมควรนะ อย่างที่เห็น คู่หูฉันกลัวจนหนีเข้าห้องน้ำไปแล้ว"

"ฮ่าๆ อาจารย์ยังขำได้จริงๆ นะคะ" พิธีกรหญิงกล่าว

จากนั้น พวกเขาก็ตามไปสัมภาษณ์อีกหลายคน ซึ่งแต่ละคนล้วนเป็นผู้เข้าแข่งขันที่เป็นที่รู้จักในปีนี้ มีทั้งนักแสดงเซี่ยงเซิงมืออาชีพที่พอมีชื่อเสียงในวงการ รวมถึงผู้เข้าแข่งขันที่สร้างผลงานได้ดีตั้งแต่ปีก่อน รวมถึงคนที่ดังในหมู่คนทั่วไปและเหล่านักแสดงเซี่ยงเซิง ‘นอกคอก’ ที่โด่งดังในอินเทอร์เน็ต

งานชุมนุมมังกร!

การแข่งขันในปีนี้กลายเป็นศึกพยัคฆ์มังกร!

ในแถวเข้างานมีผู้คนต่อแถวกันอย่างครึกครื้น ในบรรดานั้นจางเย่กับเหยาเจี้ยนไฉได้มาถึงแล้ว

เหยาเจี้ยนไฉยังติดสายในโทรศัพท์อยู่ "เมียจ๋า อย่าโกรธเลยน่า.... ฉันสาบานต่อฟ้าเลยว่าไม่ได้ทำอะไรจริงๆ จริงๆ นะ ... ไม่เชื่อฉันก็ถามจางน้อย เขายืนยันให้ฉันได้ ... ไอ้หยา พวกเรากำลังอยู่ที่งานแข่ง พอเข้างานก็ใช้มือถือไม่ได้ละนะ ... อย่างน้อยก็บอกอะไรฉันหน่อยสิ ฉันจะอยู่ที่บ้านจางน้อยตลอดคงไมไ่ด้หรอกนะ มันน่าเกลียด ... เมียจ๋า วันนี้ฉันกลับบ้านได้ไหม?"

เมื่อทั้งสองมาถึง ทีมงานของ CCTV ต่างมาจ้องหน้าพวกเขา เพียงไม่นานทุกคนก็กลับไปทำเรื่องตัวเองต่อ พิธีกรหญิงยืนลังเลอยู่ครู่ก่อนตัดสินใจไม่เข้าสัมภาษณ์ อันที่จริงเธอเองก็อยากสัมภาษณ์บุคคลในตำนานอย่างจางเย่ นอกจากนั้นจางเย่ยังจับมือกับนักแสดงอย่างเหยาเจี้ยนไฉขึ้นเวที ทีมนี้แปลกประหลาดเสียจนมีคนสงสัย แต่พวกเขาก็ทราบถึงนโยบายของทางการว่าจางเย่กับเหยาเจี้ยนไฉโดนแบนไปเรียบร้อย ดังนั้นถึงพวกเขาจะเห็นสองคนนั้น แต่ก็ต้องแสร้งทำเป็นไม่เห็นอะไร

"หือ?"

"นั่นมันจางเย่นี่?"

"นั่นไม่ใช่เหยาเจี้ยนไฉหรอกรึ?"

"สองคนนั้นมาจริงๆ ด้วยเรอะ?"

"หืม ฉันยังคิดว่าที่เล่าลือกันในเน็ตเป็นแค่ข่าวลือซะอีก"

"พวกเราสนใจแต่เรื่องตัวเองเถอะ เรื่องพวกเขาเราไม่ต้องไปสนใจหรอก ต่อให้เข้าแข่ง รายการก็งดถ่ายทอด ต่อให้ถ่ายทอด คิดว่าตลกของพวกเขายังจะฟังได้เรอะ?"

"อืม นั่นสินะ พวกเราฝึกเล่นตลกกันตั้งแต่อายุไม่เท่าไร ไม่ถึงสิบปีนับว่าไม่เก่งกาจจริงๆ"

การมาถึงของจางเย่กับเหยาเจี้ยนไฉดึงความสนใจจากผู้เข้าแข่งขันจำนวนมาก อย่างไรก็ตามในแง่ชื่อเสียงนั้น จางเย่กับเหยาเจี้ยนไฉดังกว่าเหล่านักแสดงตลกคู่ แต่ก็เท่านั้นแหละ เวลานี้ชื่อเสียงไม่ได้ช่วยอะไรอีกต่อไป เพราะโดนแบนและที่นี่คือการแข่งขันตลกคู่ ถ้าเป็นการแข่งขันลายมือ พิธีกร หรือบทกวี พวกเขาจะยอมแพ้จางเย่โดยไม่มีข้อแม้ แต่ในเมื่อการแข่งตลกคู่ไม่ได้ขึ้นกับความสามารถเชิงวรรณกรรมและการเป็นพิธีกร ดัวยคำสั่งที่สี่สิบสามคอยสนับสนุน เหล่าผู้เข้าแข่งขันก็ไม่ได้เห็นสองคนนี้เป็นคู่แข่งนัก!

ท่านเทพโรคห่าคู่นี้นี่นะ?

พวกเราออกห่างสักหน่อยดีกว่า!

คนของ CCTV เหล่าผู้แข่งขันต่างก็ทำเป็นมองไม่เห็นพวกจางเย่ ทั้งสองคนตอนนี้กำลังรับเภทภัย ไม่มีใครคิดจะเอาตัวเองไปเกี่ยวข้องด้วย!

"ตาเหยา ไวหน่อยสิ" จางเย่เร่ง

เหยาเจี้ยนไฉวางสายจากภรรยา ก่อนเดินตรงเข้ามาในแถว "น้องชาย เย็นนี้พาฉันไปส่งบ้านก็ช่วยพูดให้ฉันหน่อยนะ เมียฉันยังโกรธอยู่เลย"

จางเย่ปัด "ผมไปแล้วจะได้อะไร?"

เหยาเจี้ยนไฉกล่าว "อย่างน้อยๆ เมียฉันก็ให้ฉันเข้าบ้าน นายไม่ไป เธอไม่เปิดประตูให้ด้วยซ้ำ เฮ้อ เมียฉันเจ้าอารมณ์แค่ไหนไม่ใช่นายจะไม่รู้"

ทุกคนเรียงรายกันเข้ามา ไม่นานก็ถึงตาพวกเขาสองคน ทุกคนดูตื่นเต้น มีบางคนกำลังซ้อมต่อมุก เตรียมเข้าแข่งรอบคัดเลือก แต่เหยาเจี้ยนไฉกับจางเย่นั้นพิเศษ พวกเขาไม่มีใครตื่นเต้นสักนิด ขณะที่คุยกัน พวกเขาพากันเดินไปที่โซฟานั่งคุยไปพลางๆ นี่เป็นความต่างของลักษณะพื้นฐานของแต่ละคนนั่นเอง ทั้งที่คนหนึ่งเป็นดาราระดับ C อีกคนเป็นระดับ D แต่พวกเขาก็ได้พบสถานการณ์แบบนี้กันมาก่อน ผ่านความยากลำบากในวงการมาแล้ว ยังจะให้ไม่เคยเจออะไรได้อีกเหรอ? ชัดเจนว่าพวกเขาต้องดูสงบยิ่งกว่าผู้เข้าแข่งขันคนอื่นๆ ถึงจะเป็นกังวล แต่แค่ไม่แสดงออกมาให้เห็น

ฝูงชนทยอยกันเข้ามาจนครบหมด

เหล่าทีมงานต่างเข้าประจำตำแหน่ง

จากนั้น มีคนนำเหล่าผู้เข้าแข่งขันทั้งหมดผ่านทางเดินตรงเข้าไปยังลานเปิดด้านหลังตึก

พิธีกรรายการแข่งขันก้าวขึ้นเวที แท่นพิธีกรถูกจัดขึ้นกลางลานชั่วคราว ด้านหลังมีหน้าจอที่ถูกตกแต่งอย่างงดงามเข้ากับการแข่งขันอย่างเหมาะสม แค่เห็นเวทีก็ทราบว่าพวกเขาจ่ายเงินไปมากแค่ไหน ควรทราบว่านี่เป็นเพียงเวทีเปิดรอบคัดเลือก พิธีกรเป็นพิธีกรชื่อดัง ไม่ได้มาจากช่อง 11 แต่เป็น CCTV 3 ซึ่งถูกโยกย้ายมายังเวทีการแข่งนี้โดยไม่ทราบสาเหตุ

"หวังเกอเอ๋อร์!"

"ฮ่าๆ หวังเกอเอ๋อร์!"

เหล่าผู้เข้าแข่งขันมือใหม่บางส่วน พอเห็นดาราก็ตะโกน หวังเกอเอ๋อร์คือชื่อจริงของเขา แต่คนที่ชอบเขาก็เรียกชื่อเขาเช่นนี้

เปิดกล้องแล้ว

กล้องสองตัวจับบนเวที อีกสองตัวจับทางผู้เข้าแข่งขัน

หวังเกอเอ๋อหัวเราะกล่าวว่า "ยินดีต้อนรับทุกท่าน ไม่ว่าจะเป็นหน้าใหม่หรือหน้าเก่านะครับ งานแข่งขันตลกคู่และละครตลกระดับชาติประจำปีนี้เริ่มต้นขึ้นอีกแล้ว สำหรับปีนี้ ผมได้รับเกียรติให้ขึ้นเป็นพิธีกรในรอบคัดเลือกบนเวที..." หลังจากเขากล่าวอีกครู่ใหญ่ ก็เข้ามาถึงจุดสำคัญ "ขออนุญาตแนะนำเรื่องวิธีการแข่งขันนะครับ อย่างแรกคือการแบ่งกลุ่ม เราได้เชิญคนจากฝ่ายกฎหมายมาช่วยดูแลการแข่งขันให้เป็นไปอย่างยุติธรรม หลังจากนั้นจะเป็นการแข่งรอบคัดเลือกในแต่ละกลุ่ม..."

ความจริงแล้ว บอกว่าเป็นรอบคัดเลือก ที่แท้เป็นการคัดตัวเสียมากกว่า เหมือนอย่างรายการแข่งประกวดร้องเพลง ในเมื่อมีผู้สมัครจำนวนมาก ไม่ใช่ทุกคนที่จะได้ออกหน้าจอ ดังนั้นจึงมีการคัดตัวในอินเทอร์เน็ต ใช้ชื่อเสียงความสามารถเพื่อจะได้รับการยอมรับสู่รอบจริง ดังนั้นว่ากันง่ายๆ รอบคัดเลือกเป็นแค่การสร้างกระแสเท่านั้น ให้ทุกคนทั้งประเทศได้รู้จักผู้เข้าประกวด

การจับฉลากเริ่มขึ้น

สายตานับพันคู่ของผู้เข้าแข่งขันไม่กระพริบ

คนเหล่านี้จับคู่กันมา แน่นอนว่ามีกลุ่มสามคนห้าคนหรือมากกว่าสิบคนเข้ามาด้วย ดังนั้นรวมกันแล้วน่าจะมีกลุ่มเข้าแข่งขันมากกว่าพัน!

จางเย่กับเหยาเจี้ยนไฉทำตัวไม่โดดเด่น ยืนอยู่หลังฝูงชน เพราะทราบว่าต่อให้ออกยืนด้านหน้า กล้องก็ไม่จับภาพพวกเขา

"ทำไมจับฉลากนานจังนะ?" จางเย่ถาม

เหยาเจี้ยนไฉกล่าว "ก็แค่ครึ่งชั่วโมงน่า จับฉลากน่ะเร็ว แต่ประกาศลำดับกลุ่มต่างหากที่ช้า คนเข้าแข่งพันกว่า จะเร็วได้แค่ไหน? แค่เรียกชื่อก็ปาไปตั้งครึ่งวัน"

จางเย่ไม่คุ้นชินกับสภาพการแข่งนี้นัก "วันนี้ถ่ายหมดเหรอ?"

เหยาเจี้ยนไฉตบไหล่เขา กล่าวว่า "นายคิดอะไรน่ะ? แข่งรอบคัดเลือกใช้เวลาถ่ายทอดหลายวันอยูู่แล้ว ถึงจะเปิดห้องส่งทุกห้อง ถ่ายวันเดียวก็ยังไม่ครบ พวกเราดีที่สุดคือถ่ายให้เสร็จในวันนี้ จะได้ไม่ต้องมาแกร่วต่ออีกหลายวัน รายการแข่งก็แบบนี้แหละ เป็นผู้เข้าแข่งน่ะลำบากหน่อยนะ"

อีกด้าน คู่แรกของกลุ่ม A ประกาศออกมาแล้ว ทีมงานเรียกชื่อแล้วให้ทั้งสองตรงเข้าไปเตรียมแข่งในห้องส่งหมายเลขสาม

จางเย่ดูถึงตอนนี้ก็บอกกับเหล่าเหยา "ฉันไปห้องน้ำก่อนนะ"

เหยาเจี้ยนไฉพูดอือออ "ไปเถอะ ตรงนี้ฉันดูเอง"

จางเย่เดินกลับเข้าไปในอาคาร เดินตามระเบียงทางเดินหาห้องน้ำ คนอยู่ด้านนอก ดังนั้นภายในนี้ค่อนข้างเงียบ เขาอยู่คนเดียว จึงเดินเข้าไปในห้องน้ำแล้วจัดการล็อคประตู จางเย่สูดลมหายใจลึก ... อืม ออกจะเหม็นๆ อยู่บ้าง เขารีบใส่หน้ากาก ปิดตาทำสมาธิ ไม่พูดไม่จาอะไร เขาไม่ได้มาใช้ห้องน้ำ แต่ยืนอยู่กลางห้องน้ำอย่างประหลาด

จากนั้น จากเย่ถูมือครั้งหนึ่ง เปิดหน้าจอเกมจากแหวนนิ้วก้อยซ้ายขึ้นมา เอาของออกมาจากช่องเก็บไอเทมสองชิ้น เป็นลูกเต๋าสองลูก!

【ลูกเต๋าปรับระดับความยาก】

ของชิ้นนี้จางเย่จับได้มานานแล้ว แต่เขาไม่กล้าใช้ในตอนนั้น หรือเรียกว่าเขาไม่คิดจะใช้เลยสักนิด แม้แต่ตอนนี้ เขาก็ยังประคองไว้ในสองมืออย่างระมัดระวังเพราะกลัวจะทำร่วง เขาทั้งกระวนกระวายและตื่นเต้น แทบจะเสียสติไปตั้งแต่ตอนเกิดเหตุจี้เครื่องบินแล้ว ตอนนั้น ลูกเต๋าเล็กๆ นี่แทบจะทำให้เครื่องบินโหม่งชนอาคารเชียวนะ! โดนงูกัดครั้งหนึ่งกลัวเชือกเปียกน้ำไปสิบปี จางเย่ยังจับได้ของชิ้นนี้มาอีกในตอนหลัง จึงรีบเก็บไว้ในช่องเก็บของโดยไม่แตะต้อง คราวนี้จางเย่หยิบมันออกมาด้วยความกระวนกระวาย จากนั้นจึงเก็บลูกเต๋าไว้หนึ่งลูก เหลือเพียงลูกเดียวในมือ

ถึงเวลาที่เขาต้องทำอะไรบ้าง!

นี่เป็นทางรอดเพียงทางเดียว เป็นการต่อสู้เอาชีวิตที่มีทางรอดแค่สายเดียว ถ้าเกิดเหตุไม่คาดฝันจะทำยังไง? งั้นไม่ต้องมัวมาคิดมากก็แล้วกัน!

ถูกต้อง จางเย่วางแผนจะปรับระดับความยาก ตอนนี้เมื่อเขาโดนแบน จึงหมดทางออก ในเมื่อระดับความยากตอนนี้สูงเกินไป หากไม่ปรับลง เขาก็ไม่รู้จะทำอย่างไรดี แต่เขาเองก็ไม่ได้จะทิ้งมันไปตามโชคชะตา ถ้าเขาได้ระดับความยากเพิ่มอย่างผิดปกติอีก แปลว่าเขาจะฆ่าตัวตายตรงนี้เลย? เหอๆ ที่จางเย่กล้าพนันมีเหตุผลอีกอย่าง คือเขาเตรียมจะซื้อของบางอย่างในหน้าร้านค้าต่างหาก

รัศมีแห่งโชค!

ขณะที่เขาได้สิทธิ์การซื้อนี้ เขาเองก็เตรียมจะใช้เต๋าปรับระดับความยาก เพียงแต่ไม่มีโอกาสจะใช้ ทั้งไม่จำเป็นต้องใช้ ตอนนี้เขาใช้รัศมีแห่งโชคมาทอยเต๋า เขาเชื่อว่าด้วยโชคเช่นนี้ ต่อให้เขาจะไม่ได้ปรับระดับความยากลง อย่างน้อยก็คงจะไม่ปรับขึ้นอย่างผิดปกติ ด้วยค่าชื่อเสียงของเขาที่ครั้งก่อนใช้ไปแทบหมด แต่ก็ได้เพิ่มกลับมาบ้างเล็กน้อยจากกลอนสามบทนั้น นับว่าเพียงพอจะใช้รัศมีแห่งโชคสักหนึ่งถึงสองนาทีแล้ว

มา!

ไหวไม่ไหวก็มีแต่ทางนี้แล้ว!

ใบหน้าของจางเย่แสดงท่าทีของการ ‘ทุ่มหมดหน้าตัก’ กัดฟัน แล้วกดเปิดการใช้งานของ ‘รัศมีแห่งโชค’ ในหน้าจอร้านค้า!

แชะ!

เห็นวงรัศมีแสงขาวปรากฏบนศีรษะของจางเย่ คล้ายดังรัศมีเทวดา จากนั้นแสงก็สั่นสะเทือนส่งคลื่นเล็กๆ กลางอากาศลอยเป็นชั้นๆ แผ่กระจายออกไปเรื่อยๆ จากนั้นแหวนเกมก็ส่งคำแจ้ง!

【รัศมีแห่งโชคเปิดใช้งานแล้ว】

หนึ่งหมื่น!

หนึ่งหมื่น!

หนึ่งหมื่น!

ค่าชื่อเสียงหักลบไปหนึ่งหมื่นในทุกวินาที!

จางเย่เห็นแล้วอดเจ็บปวดไม่ได้ รัศมีโชคนับว่ายอดเยี่ยมที่สุด เสียแต่แพงเกินไป ยิ่งไปกว่านั้น ราคานั้นใช้ไปหลายหลักต่อวินาทีด้วย เขานับว่าลำบากและไม่สามารถเสียค่าชื่อเสียงไปอย่างไร้สาระ ดังนั้นจึงได้แต่กุมลูกเต๋าในมือ หลับตาแล้วรีบโยนออกไป!

ลูกเต๋าลอยขึ้นมา!

แค่สองวินาทีให้หลังก็เริ่มร่วงลง!

เมื่อเต๋าตกถึงพื้น จางเย่พลันรู้สึกใจเต้นไม่เป็นส่ำ เขามองลูกเต๋าเขม็ง เห็นลูกเต๋านั้นกระดอนขึ้นลง หน้าเต๋าเขียนระดับความยากแตกต่างกันไป

ลดระดับความยากลง 10 เท่า ลดระดับความยากลง 5 เท่า ลดระดับความยากลง 1 เท่า เพิ่มระดับความยากขึ้น 10 เท่า เพิ่มระดับความยากขึ้น 5 เท่า เพิ่มระดับความยากขึ้น 1 เท่า ระดับความยากนี้ปรากฏต่อหน้าจางเย่ตลอดเวลาที่ลุกเต๋าหมุน

"หยุดๆ!"

"ไอ้หยา!"

"รีบๆ ขยับเซ่!"

"เฮ้ย!"

ในห้องน้ำ จางเย่ตะโกนเสียงดังกับตัวเอง

ในที่สุดหลังออกแรงครู่หนึ่ง ลูกเต๋าก็ไม่มีกำลัง ค่อยๆ หยุดลงช้าๆ สุดท้ายหน้าที่ออกก็กระทบสายตาจางเย่!

จางเย่พอเห็นชัด ก็ต้องแผดเสียงหัวเราะในลำคออย่างบ้าคลั่ง "วะฮ่าๆๆๆๆๆ!"

ลดความยากลงห้าเท่า!

ดันหมุนออกมาได้จริงๆ ด้วย!

จางเย่ยังไม่ได้ปิดรัศมีแห่งโชค เขากำลังรอ รอให้ปรากฏระยะเวลาแสดงผล บนเครื่องบินนั้น หน้าเต๋าเพิ่มระดับความยากสิบเท่าแสดงผลแค่ไม่กี่ชั่วโมง ระยะเวลาแสดงผลก็แสดงออกมาแบบสุ่มเช่นกัน ท่าทางไม่มีข้อจำกัด ดังนั้นจึงต้องยอมปวดใจจ่ายค่าชื่อเสียงออกมาต่อไป จางเย่เองก็ร้อนใจ ยังไม่รีบเสร็จเรียบร้อยอีก!

ในที่สุด ผลลัพธ์ก็ออกมาแล้ว!

ลูกเต๋ากลายเป็นแสงดวงหนึ่ง กระพริบขึ้นหนึ่งครั้ง คล้ายดั่งทั่วโลกสว่างไสวขึ้นชั่วครู่ ก่อนจะจางหายไปเป็นอากาศธาตุ

【ปรับระดับความยาก】

【ลดระดับความยากลงห้าเท่า】

【เวลาแสดงผล : หกวัน หนึ่งชั่วโมง สิบเจ็ดนาที】

【เริ่มต้นนับถอยหลัง : หกวัน หนึ่งชั่วโมง สิบหกนาที ห้าสิบเก้าวินาที...】

อะไรนะ?

หกวัน?

หกวันกว่า!?

เมื่อจางเย่เห็นดังนั้น เขาก็ต้องตกตะลึง! เขาแทบไม่เชื่อสายตา แต่ก็รีบปิดการทำงานของรัศมีก่อนจะสูดลมหายใจ...กลิ่นเน่า ที่เขายังได้กลิ่นในห้องน้ำ เขาอดโห่ร้องออกมาเหมือนมีขนมเปี๊ยะร่วงหล่นลงจากฟ้าไม่ได้ ครั้งก่อนที่ทอยเต๋า ออกฤทธิ์แค่ชั่วโมงเดียว คราวนี้กลับได้มาหกวัน? แถมยังลดความยากลงอีกห้าเท่า? สวรรค์เปิดทางออกให้คนจริง! รัศมีแห่งโชคนี้ยอดเยี่ยมเกินไปแล้ว!

แน่นอน เขาเองก็ยังคิดถึงความเป็นไปได้ ครั้งนั้นระหว่างที่อยู่บนเครื่องบิน โชคดีที่ระดับความยากสิบเท่านั้นมีผลแค่ชั่วโมงเดียว หากลากไปหลายวันล่ะก็ ต่อให้เขารอดตายบนเครื่อง ถึงพื้นเขาก็ไม่มีทางรอด คงตายไปหลายร้อยรอบแล้ว!

โชคดีที่มีรัศมีแห่งโชค!

โชคดีที่กลอนทั้งสามบทก่อนหน้านี้ของเขาห้ค่าชื่อเสียงมาพอที่จะใช้งานรัศมีแห่งโชคได้สักหนึ่งถึงสองนาที!

ฮ่าๆ!

ถึงเวลากลับตัวแล้ว!

ถึงจางเย่จะไม่รู้ว่าลดระดับความยากลงห้าเท่าแล้วจะได้ผลอย่างไร แต่จากการวิเคราะห์ครั้งก่อนที่เพิ่มขึ้นสิบเท่าอย่างบ้าคลั่ง นับว่าผลไม่มีทางปกติแน่! เรียกได้ว่านับตั้งแต่ตอนนี้ หกวันต่อจากนี้ จางเย่แทบจะกลายเป็นไร้เทียมทาน!

เมื่อวานถึงตอนนี้ เพื่อนกับญาติหลายคนล้วนโทรหาเขา พวกเขาไม่ทราบว่าทำไมจางเย่ถึงได้อยากเข้าร่วมการแข่งขัน ล้วนเห็นว่าจะเข้าแข่งไปก็ไร้ความหมาย แม้ทาง CCTV 11 จะอนุญาตให้เข้าร่วมก็เปล่าประโยชน์ เมื่อมีคำสั่งแบนอยู่ก็ไม่มีทางหนีรอดไปไหน!

อย่างนั้นทำไมเขายังต้องมา?

รู้อย่างนี้แล้วทำไมยังต้องออกแรงโดยไร้ประโยชน์?

ตอนนี้คำตอบมีอยู่แล้ว ในเมื่อทางไหนๆ ก็เดินไม่ได้ อย่างนั้นจางเย่ก็ต้องไปตามเส้นทางตัวเองแล้ว เขาจะไม่นั่งรอความตายเด็ดขาด!

ไร้ทางออก?

อย่างนั้นข้าก็จะเข่นฆ่าเป็นทางออกสายหนึ่ง!

การแข่งขันตลกระดับชาติที่กลายเป็นกระแสอยู่ตอนนี้คือทางออกที่เขาพบ เขาต้องเข้าร่วมก่อนที่กระแสเรื่องการแบนจะจางหายไป เขาต้องยืนบนเวทีนี้ ต่อหน้าประชาชนทุกคน บอกคนที่ไม่ชอบเขา เกลียดเขา แช่งเขา เคลือบแคลงเขา ว่าไม่ว่าจะเกลียดเขาจนกัดฟันกรอดๆ อย่างไร จะแบนแน่นหนาแค่ไหน เขาก็ยังจะยืนบนเวที!

พวกเอ็งยังจะทำอะไรข้าได้?

เมื่อออกจากห้องน้ำ จางเย่อารมณ์ดีมากขึ้นเยอะ ระหว่างทางเข้าร่วมการแข่งตลกคู่ เขาก็อดท่องบทกวีขึ้นมาไม่ได้

"หน้าเตียงจันทร์แสงส่อง"

ทีมงานที่ผ่านมาคนหนึ่งตะลึง หันมองกลับเป็นจางเย่!

"ดังน้ำค้างแข็งบนแผ่นพื้น"

มีทีมงานหญิงของ CCTV อีกคนหันมองตามเสียง หือ จางเย่กำลังร่ายกวี?

"เงยหน้ามองจันทร์กระจ่าง"

ยังมีคนได้ยินกลอนบทนี้ นึกคาดหวังในทันใด กลอนที่ดี! กลอนที่ดี!

"ข้าคือจางจอมหักหน้า"

สุดท้ายประโยคนี้พอหลุดออกมา เหล่าทีมงานของ CCTV ทั้งหลายก็แทบจะลงไปกองแทบเท้า!!

====================

บทกลอนบทนี้จางเย่เอามาแก้นะครับ

静夜思 - 李白
ห้วงคำนึงคืนสงัด - หลี่ไป๋
床前明月光，疑是地上霜。
举头望明月，低头思故乡。
หน้าเตียงจันทร์แสงส่อง
ดังน้ำค้างแข็งบนแผ่นพื้น
เงยหน้ามองจันทร์กระจ่าง
ก้มหน้าคำนึงถึงบ้านเกิด

*-*-*-*-*-*-*-*-*-*-*-*-*-*-*




[Go To Next Chapter]( ./75.md)