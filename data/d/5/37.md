##บทที่ 437 : สัญญาณเตือนภัยสีแดงจากฐานข้อมูลไวรัสระดับโลก!
ทางฝ่ายแฮกเกอร์เกาหลีตอนนี้ปั่นป่วนเป็นข้าวต้มเดือดจัด!

มีคนแหกปากร้องลั่น : ผมก็ติดไปแล้ว!

JIN คำราม : พวกเอ็งว่างงานรึไงถึงไปเปิดเมลมั่วๆ น่ะ!

คนนั้นตอบ : ผมไม่ได้เปิดเมลอะไรนะ ก็แค่เข้าไปโหลดโปรแกรมแปลภาษาจีนจะมาทำภาพไว้โจมตีหน่อยเดียว แค่นั้น…

แค่นั้น... ชื่อของคนนั้นพลันกลายเป็นสีดำ!

: ติดทางไฟล์ได้ด้วย!?

59-V ชื่อดับไปแล้วเช่นกัน คำพูดสุดท้ายของเขาคือ : บัดซบ! ฉันขอออกก่อนล่ะ จะไปจัดการไอ้ไวรัสนี่ก่อน! พวกนายแก้แค้นให้ฉันด้วย!

ในฐานะแฮกเกอร์คนหนึ่ง!

ในฐานะผู้เชี่ยวชาญด้านระบบความปลอดภัยเครือข่ายคนหนึ่ง!

คอมพิวเตอร์ของ 59-V ยังโดนไวรัสบุกได้? นับว่าเป็นความอัปยศถึงขีดสุด!

ทว่า JIN กลับไม่เคลื่อนไหว แก้แค้น? พวกเขายังไม่รู้สถานการณ์ตอนนี้ชัดเจนเลย จะไปแก้แค้นได้ยังไง? จะว่าไป ไวรัสนี้ประหลาดเกินไปแล้ว ทำไมไฟร์วอลกับแอนตี้ไวรัสถึงไม่ทำงาน? ควรทราบว่าพวกเขาเหล่าแฮกเกอร์นั้น ต้องใช้แอนตี้ไวรัสอย่างดีที่สุด มีบางคนถึงกับปรับแต่งด้วยตัวเอง บ้างเขียนแอนตี้ไวรัสขึ้นใช้เองเสียด้วยซ้ำ เพื่อป้องกันไวรัสโทรจันและคนอื่นๆ บุกรุก แต่กับเจ้าแพนด้าตัวนี้กลับใช้การไม่ได้ผล?

เจินตกใจ : 59-V ทำไมยังส่งเมลอีกล่ะ? เมลเขาส่งให้ทุกคนมั่วไปหมดแล้ว! เฮ้ ไม่ใช่ว่าเขาตัดเน็ตไปแล้วหรือไง?

JIN สูดลมหายใจลึก : ไวรัสสามารถเชื่อมต่ออินเทอร์เน็ตได้ด้วยตัวเอง!

เจิน : อะไรนะ? นอกจากถอดสายเคเบิลแล้ว ไอ้ ‘แพนด้า’ ตัวนี้ยังต่อเน็ตได้เองด้วย? แถมทำลายไฟล์ .exe ได้? นี่มัน ‘เวิร์ม’ นี่นา!

มีแฮกเกอร์โชคดีที่ไม่ติดไวรัสคนหนึ่ง : แอนตี้ไวรัสก็ไม่มีประโยชน์?

JIN : ไวรัสตัวนี้ไม่เคยมีบันทึกในฐานข้อมูลมาก่อน!

บัดซบ!

เป็นไวรัสตัวใหม่!

ไอ้เจ้า ‘2’ นั่นถึงกับเขียนไวรัสตัวใหม่ออกมาได้เชียวเรอะ!

ชั่วขณะนั้น เหล่าแฮกเกอร์เกาหลีทั้งหลายล้วนรู้สึกใจเต้นไม่เป็นส่ำ!


……


ในประเทศเกาหลี


ตึกออฟฟิศแห่งหนึ่ง ยังคงเห็นแสงไฟเปิดอยู่จากห้องที่อยู่ชั้นสูง

ฮันจียูเป็นนักพัฒนาเว็บไซต์แห่งหนึ่ง กำลังเกาะติดสถานการณ์การรบของสงครามไซเบอร์ครั้งนี้อยู่ เดิมทีเขาไม่ชอบคนจีนมานานแล้ว พอเห็นแฮกเกอร์ฝ่ายเกาหลีรุกไล่เข้าไปทีละคืบ ทำให้ทางฝ่ายจีนได้แต่ถอยร่นไม่หยุดขนาดนี้ ฮันจียูยิ่งยินดีที่สุด เขาหัวเราะร่าหน้าคอมพิวเตอร์ เพื่อรายงานข่าวล่าสุดไม่หยุด ถ้อยคำที่เขียนแฝงความหมายของการฟาดหวดสุนัขตกน้ำ ข่าวสารของเขาเป็นที่ถูกอกถูกใจต่อเหล่าลัทธินิยมความรุนแรงกันสุดๆ ตอนนี้เขาเขียนและทำการแก้ไขเสร็จเรียบร้อย พร้อมโพสต์ข่าวลงในเว็บไซต์ ภาพนี้คือภาพหน้าเว็บไซต์แห่งหนึ่งของจีนที่ถูกแฮกเกอร์เกาหลีเข้าไปด่าทอ

ติ๊งต่อง

"หือ? เมล?" ฮันจียูคลิกเปิดกล่องจดหมายดู เป็นอีเมลที่มาจากเจ้าของเว็บไซต์ที่เขาทำงานอยู่ อีเมลฉบับนี้ไม่มีหัวข้อ ดูไม่ออกว่าคืออีเมลอะไร สำหรับอีเมลประเภทนี้ ปกติฮันจียูไม่ได้สนใจอะไรนัก แต่ตอนนี้ เขากลับต้องเปิดขึ้นดู!

เพราะอะไร?

คนที่ต้องถามคำถามแบบนี้ได้ รับรองว่า EQ ต้องต่ำกว่า 5 แน่ๆ!

แม่*คือเมลของเจ้านาย! ไม่ว่าหัวข้อแม่*จะเขียนผายลมสุนัขอะไรก็ต้องอ่าน!

ทันทีที่กดเปิด ฮันจียูอดรู้สึกแปลกใจไม่ได้ เนื้อหาในอีเมลเป็นชุดตัวอักษรที่ดูไม่รู้เรื่องและวุ่นวายสุดๆ เขาไม่ได้สนใจอีก เพียงหันไปจัดการเตรียมภาพข่าวต่อ

ทันใดนั้น แพนด้าตัวหนึ่งก็กระโดดออกมา!

ชัวะ!

ช่ะ!

ไฟล์ .exe ทุกไฟล์ตอนนี้กลายเป็นภาพของแพนด้ากุมธูปหอมสามดอกแล้ว!

ฮันจียูสบถคำหนึ่ง พยายามคลิกไอคอน แต่ก็ทำอะไรไม่ได้ เขาพบว่าตนเองติดไวรัสเรียบร้อยแล้ว จึงรีบตัดการเชื่อมต่ออินเทอร์เน็ต คิดจะยับยั้งการอัพโหลดไฟล์ขึ้นไปก่อน ทว่าเพิ่งจะตัดไป คอมพิวเตอร์กลับทำการเชื่อมต่ออินเทอร์เน็ตด้วยตนเอง!

อัพโหลดเสร็จสิ้น!

โพสต์ลงในเว็บไซต์เรียบร้อยแล้ว!

จากนั้น ขณะที่ฮันจียูทั้งโกรธทั้งแตกตื่น คอมพิวเตอร์เขาก็ทำการรีสตาร์ทตัวเอง หลังบูธเครื่องเรียบร้อย ยังไม่ทันให้เขาทำอะไรก็รีสตาร์ทอีกรอบ!

จบเห่!

คอมฯ แม่*เจ๊งไปแล้ว!

เขาพลันตระหนักได้เรื่องหนึ่ง ‘2’! ฝีมือ ‘2’ แน่นอน!


……


ในอินเทอร์เน็ตคาเฟ่แห่งหนึ่ง

คอมพิวเตอร์นับร้อยเครื่องส่งเสียงก๊อกๆ แก๊กๆ

มีคนเล่นเกม มีคนคุยแชท มีคนนั่งดูคลิป มีคนกำลังติดตามสถานการณ์สงครามไซเบอร์ กำลังถกกันอยู่ในคอมเมนต์!

ทันใดนั้น!

"หือ!"

"คอมฯ ฉันจอฟ้าอ่ะ!"

"เกิดอะไรขึ้น? คอมฯ ฉันรีสตาร์ทตัวเอง!"

"แอดมิน! แอดมิน! มาดูหน่อย! คอมฯ เป็นไรไปแล้วอ่ะ?"

"ทำไมถึงได้มีแพนด้าโผล่ออกมา?"

"ฉิ*หา*! คอมฯ เจ๊ง! บอสที่ฉันตีมาจนจะตายนั่น.. ความพยายามทั้งวันนี้สูญเปล่าแล้ว! โมโหว้อย! อยากจะบ้า!"

"ไวรัสนี่!"

"นี่ ... นี่มันภาษาจีน! ประโยคนี้ไม่ใช่ที่เพิ่งโผล่บนเว็บไซต์ของรัฐบาลเหรอ? ไอ้บ้า ‘2’ จากจีนนั่นแฮ็กมาเขียนนี่!"

"ประโยคนี้แปลว่าอะไร?"

"มีคนแปลออกมาว่า ‘ผู้ใดรุกรานแดนจงหัว มาตรแม้นอยู่ไกลจักต้องตาย!’"

"เชี่*! ไอ้แฮกเกอร์จีนมันแก้แค้นแล้ว!"

"จบสิ้นกัน ไวรัสตัวนี้ร้ายกาจเชี่*ๆ! ขนาดแอนตี้ไวรัสยังเอาไม่ลง!"

"เพิ่งรับสายมา เพื่อนที่มหาลัยฉันก็ติดไวรัสนี้เหมือนกัน เขาเพิ่งจะเข้าไปดูบอร์ดรายงานสงครามไซเบอร์นี้ กดโหลดมาหน่อยเดียวก็ติดไวรัสแล้ว! ต่อให้จะใช้คำสั่งเรียกคืนสถานะก่อนหน้า สุดท้ายไฟล์ที่ใช้เรียกคืนก็โดนลบไปซะเกลี้ยง เรียกคืนไม่ได้เลย!"

"ทำยังไงดี?"

"นี่มันไวรัสห่*ไรวะ!"

"แม่*โรคจิตเกินไปแล้ว! ไวรัสจะร้ายกาจไปแล้วนะ!

"บอกให้เพื่อนพวกนายอย่าไปโหลดอะไรในบอร์ดซะ! สังสัยแอดมินไม่ก็ บก. เว็บนั่นติดไปแล้วแหง๋ม!"

คอมพิวเตอร์ในอินเทอร์เน็ตคาเฟ่ล้วนติดไวรัส!

สถานการณ์เช่นนี้ล้วนเกิดขึ้นในพื้นที่อื่นๆ ทั่วเกาหลีใต้!

เสียงคร่ำครวญ เสียงขุ่นแค้น เสียงก่นด่าสาปแช่ง ไม่ว่าจะเป็นตามถนนหนทาง ในบริษัท หรือบ้านเรือน คอมพิวเตอร์ถูกไวรัสแพนด้าจุดธูปนี้เล่นงานกันถ้วนหน้า!

ร้อยเครื่อง!

พันเครื่อง!

หมื่นเครื่อง!

จำนวนเครื่องที่ติดไวรัสเพิ่มขึ้นไม่หยุดยั้ง!

ทั่วทั้งเกาหลีใต้ถูกเงาร่างของแพนด้าปกคลุม บรรยากาศแห่งความตื่นตระหนกแพร่กระจายอย่างต่อเนื่อง!


……


ขณะเดียวกัน

อีกด้านหนึ่ง
ภาพของทางฝั่งจีนกลับแตกต่าง ทุกคนต่างก็อยู่ในภาวะ ‘เตรียมพร้อม’ ไม่ได้รู้เรื่องรู้ราวของอีกฝ่ายเลยสักนิด!

"มาสิวะ!"

"สู้ๆ!"

"อดทนไว้!"

"ไม่ใช่มันตายก็เป็นเราสิ้น!"

เว็บไซต์อีกแห่งหนึ่งที่ถูกโจมตี หน่วยกำกับฯ เตรียมพร้อมสู้ตาย!

เหล่าหน่วยกำกับฯ และบริษัทเอกชนของจีนที่ออกมายืนแนวหน้าต่างเตรียมตัวเข้าสู้สนามรบ ทุกคนพร้อมเข่นฆ่าทุ่มแรงสุดชีวิต!

จากนั้นทุกคนพลันต้องตะลึง!

"เชี่*!" จางเอ่อร์สบถลั่น

ฟางเสียวสุ่ยเบิกตาจ้องจนกลมโตสุดๆ "หือ คนไปไหนหมด?"
เหมิงอี้งุนงง "คนไปไหนแล้วหว่า?"

ต่งจื้อเฉียงก็สงสัย "ทำไมไปกันหมดแล้วล่ะ? ไม่เหลือกันสักคนเลย?"

เว็บไซต์ทั้งหลายที่ถูกรุกรานยังไม่ทันให้พวกเขาลงมือ เจ้าหน้าที่ดูแลเว็บไซต์ก็จัดการกู้คืนได้แล้ว ไม่มีใครรู้สถานการณ์แน่ชัด

ไหนว่าจะตีไง?

ไหนว่าจะสู้ให้ตายกันไปข้างไง?

เหล่าแฮกเกอร์ชาวเกาหลีที่เพิ่งจะจัดทัพบุกเป็นครั้งที่สองอย่างดุดัน ทำไมไม่ทันถึงครึ่งนาทีก็หายกันหมดแล้วล่ะ? พวกเอ็งแม่*เล่นห่*ไรกันเนี่ย?

"ไม่ถูกต้อง ทุกคนระวังไว้!" สีหน้าของต่งจื้อเฉียงยิ่งมายิ่งจริงจัง กล่าววิเคราะห์ด้วยความเคร่งขรึมว่า "กลยุทธที่ดี! วิธีการประเสริฐ! พวกแฮกเกอร์เกาหลีนั่นเจ้าเล่ห์มาก! ไม่คิดเลยว่ามันใช้กลยุทธ์ ‘ศัตรูหยุดเรายุแยง’ ได้แล้ว พวกมันรู้ว่าเรามีคนน้อย กำลังคนไม่เพียงพอ แอบแหย่เข้ามาก่อกวน หลอกให้เราคิดว่ามันจะลงมือ เตรียมการจะรับศึก รุกเข้ามาในเครือข่าย จากนั้นก็ถอยทัพกลับไปพักผ่อน ปล่อยให้พวกเราเฝ้าระวังเก้อ ส่วนพวกเขากลับแอบหลบซ่อน รอจนพวกเราเผลอหย่อนยานความระวังลง เพราะคิดว่าจะไม่ทำอะไร ก็หันหัวม้าไสทวนเข้ามาอีกแน่!"

จางเอ่อร์ฟังดังนั้นก็อดพูดไม่ได้ "ที่แท้เป็นอย่างนี้เอง!"

ต่งจื้อเฉียงหน้าเครียด "พวกนั้นโจมตีได้อย่างอิสระ คนก็มีไม่น้อย นับว่าได้เปรียบอยู่แล้ว ตอนนี้กลับใช้วิธีส่งเสียงบูรพาตีฝ่าทิศประจิม แหย่ๆ หยุดๆ ไม่ยอมเลิก ดูท่าทางแล้ว หัวหน้าของพวกนั้นคงเป็นคนที่ขี้ระวังตัวแจเลย ทั้งเป็นแฮกเกอร์ที่มากกลยุทธ์ ทุกคนต้องระวังตัว หมอนี่ไม่เหมือนกับแฮกเกอร์คนอื่นๆ ที่เรารู้จักกันมาก่อนหน้า น่ากลัวสุดๆ!"

ฟางเสียวสุ่ยกระวนกระวาย "หัวหน้าพวกนั้นคือ JIN?"

ต่งจื้อเฉียงโบกมือ "เสี่ยวฟาง เธอยังเด็กเกินไป จากความเคลื่อนไหวเมื่อครู่ ฉันสรุปออกมาได้ว่า JIN อาจจะเคยนำทัพ ทั้งยังเป็นคนส่งสัญญาณครั้งนี้ แต่จากข้อมูลที่เรามีเกี่ยวกับ JIN เขาไม่ใช่แฮกเกอร์ที่ชอบใช้กลยุทธ์เล่ห์เหลี่ยม แต่วันนี้ความเคลื่อนไหวที่เราเห็นกลับไม่เหมือนเดิม เห็นได้ชัดว่า มีคนอยู่เบื้องหลังอีกคน ต้องเป็นแฮกเกอร์ที่น่ากลัวยิ่งกว่าจินอีกแน่ ลองดูดีๆ สิพวกเขาเปลี่ยนตัวผู้นำแล้ว!"

เหมิงอี้สูดลมหายใจลึก "สมแล้วที่เป็นหัวหน้าต่ง! ความเคลื่อนไหวเท่านี้ กลับวิเคราะห์ออกมาได้มากมาย ทำไมผมคิดไม่ถึงเลยนะ!"

ต่งจื้อเฉียงหัวเราะ "เธอนี่นะ ยังจะมายอ ฉันทำงานในหน่วยกำกับมาสิบกว่าปีแล้ว แฮกเกอร์กับอาชญากรไซเบอร์แบบไหนบ้างที่ยังไม่เคยเจอ?"

ฟ่านอิงอวิ๋นปรายตามองพวกเขา ไม่พูดอะไรก็เดินกลับไปนอนที่โซฟาตัวเดิมอีกครั้ง

เพื่อนร่วมงานอีกกลุ่มกลับไม่วางใจขนาดนั้น "แฮกเกอร์ที่น่ากลัวกว่า JIN? หรือว่าเป็นพวกท็อปทรีของเกาหลีลงมือแล้ว?"

ต่งจื้อเฉียงพยักหน้า "ใช่แน่นอน เร็วเข้า เสี่ยวฟาง หาข้อมูลของคนพวกนั้นออกมาสรุป กำลังคนแบ่งกันไป อีกเดี๋ยวต้องได้ใช้แน่ ที่เหลือไปนอนพักกันก่อน จากประสบการณ์หลายปีของฉัน แฮกเกอร์พวกนั้นต้องไม่มีทางโจมตีเร็วๆ นี้แน่ พวกมันต้องรอให้พวกเราหมดแรง ถึงจะออกมาโจมตีอีก เหอๆ คิดว่าพวกเราจะหลงกล? ดูถูกหน่วยหนึ่งเรามากไปแล้ว!"

ฟางเสียวสุ่ยยอมรับนับถือสุดใจ "ยังคงเป็นหัวหน้าต่งร้ายกาจ แค่มองก็เห็นแผนการของศัตรูปรุโปร่ง ไม่งั้นพวกเราได้แต่โง่รออยู่ฝ่ายเดียว"

เหมิงอี้ยังคงวิตกไม่เลิก "นั่นสิ พลาดนิดเดียว พวกนั้นก็จะได้เปรียบทันที"

ต่งจื้อเฉี้ยงถือโอกาสสอนพวกเขา "นี่แหละคือประสบการณ์กับภูมิปัญญาที่ตกผลึก ศัตรูเราร้อยพ่อพันแม่มีทุกรูปแบบ ต่อกรกับพวกเขาไม่สามารถใช้แค่กำลัง แต่ต้องใช้สมองด้วย พวกเธอยังต้องเรียนรู้อีกมาก"

ทุกคนฟังแล้วต่างพยักหน้ารับหงึกหงัก

ขิงต้องแก่จึงเผ็ดร้อน!

ยังคงเป็นหัวหน้าต่งที่ชำนาญกว่าใคร!

จากนั้น รัฐบาลเกาหลี หน่วยป้องกันไวรัสเกาหลี และบริษัทแอนตี้ไวรัสอีกห้าบริษัทก็จับมือกันแถลงข่าวแจ้งเตือนไวรัสระดับ ‘สีแดง’! ถูกต้อง ไม่ใช่สีเหลือง แต่เป็นระดับสีแดงขั้น ‘สูงสุด’! ไวรัสที่มีชื่อว่า ‘แพนด้าจุดธูป’! ซึ่งกำลังระบาดหนักทั่วทั้งเกาหลีใต้! ขณะนี้จำนวนคอมพิวเตอร์ที่ได้รับความเสียหายยังไม่ทราบแน่ชัด ไวรัสนี้เป็นเวิร์มชนิดหนึ่งซึ่งมีอัตราการติดเชื้อสูงมาก! ความรุนแรงสูงมาก! อำนาจทำลายล้างสูงมาก! ทางองค์กรยังไม่สามารถหาวิธีป้องกันมารับมือได้ในขณะนี้ ทางผู้มีส่วนเกี่ยวข้องกำลังทำการหาวิธีแก้ไขอย่างเร่งด่วน ขอเตือนให้ประชาชนอย่าได้เปิดอีเมลผิดปกติและอย่าดาวน์โหลดไฟล์อันตรายเด็ดขาด!

แค่ไม่กี่นาที เหล่าฐานข้อมูลไวรัสทั่วโลกก็ปล่อยสัญญาณเตือนระดับสีแดง!

ข่าวออกมา ทั่วทั้งโลกต้องปั่นป่วน!

เกาหลีตกตะลึง!

รัสเซียตกตะลึง!

อเมริกาตกตะลึง!

ทั่วทั้งโลกตกตะลึง!

การเตือนภัยไวรัสระดับสีแดงที่ทั่วโลกไม่ได้พบเจอมาหลายปีแล้วกลับปรากฏตัว? ถ้าเมื่อก่อนไวรัสสามารถแพร่กระจายได้มากกว่าพันเครื่องนับว่าร้ายกาจพอตัวแล้ว แต่ก็ยังได้รับสัญญาณระดับสีเหลืองเท่านั้น และจะถูกกำจัดอย่างรวดเร็ว สองปีก่อนมีไวรัสที่แพร่กระจายไปในคอมพิวเตอร์ที่ฝรั่งเศสนับพันเครื่องซึ่งได้รับแค่สัญญาณสีเหลือง แต่วันนี้? มีคนสังเกตเห็นว่าในประกาศของเกาหลีและองค์กรนั้นใช้คำว่า ‘อย่างยิ่ง’ ซึ่งเป็นคำที่ไม่ได้พบเห็นมาหลายปีแล้ว!

อัตราการติดเชื้อสูงมาก!

ความรุนแรงสูงมาก!

อำนาจทำลายล้างสูงมาก!

อีกทั้งจำนวนเครื่องที่ได้รับผลกระทบ...ยังนับไม่ได้?

เรื่องนี้ยังนับไม่ได้จริงๆ? หรือว่ายังไม่มีวิธีนับได้กันแน่!?



……



หน่วยกำกับอินเทอร์เน็ตที่หนึ่ง

ทุกคนเห็นประกาศแจ้งเตือนสัญญาณสีแดงทั่วโลกแล้ว ทั้งออฟฟิศ..พลันเงียบกริบ

ฟ่านอิงอวิ๋นตื่นขึ้นมาแล้ว "ฉันดูหน่อย"

ฟางเสียวสุ่ยสูดลมหายใจ "ฝีมือ ‘2’!"

นายตำรวจไซเบอร์รุ่นเยาว์คนหนึ่งกล่าว " ‘2’ ลงมือแล้ว!

เหมิงอี้พูดอึกอัก "ที่แท้เป็นไวรัสนี่เอง! เขาเขียนไวรัสตัวใหม่ออกมาได้! ฉัน ฉันยังคิดว่าเขาจะบุกโจมตีเว็บไซต์ต่อเสียอีก!"

กล้าหาญอย่างยิ่ง!

ไวรัสแข็งแกร่งอย่างยิ่ง!

แฮกเกอร์ร้ายกาจอย่างยิ่ง!

เชี่*! ท่านเทพองค์นี้แม่*โคตรเจ๋งจริงๆ!

แพนด้า สมบัติชาติของจีน อีกทั้งถ้อยคำ ‘ผู้ใดรุกรานแดนจงหัว มาตรแม้นอยู่ไกลจักต้องตาย’ เป็นคำพูดของ ‘2’ เอง ดังนั้นไวรัสตัวนี้ไม่ต้องถามอีกแล้ว เป็นฝีมือ ‘2’ แน่นอน!

ฟางเสียวสุ่ยตบโต๊ะ กัดฟันกล่าว "ข่าวเพิ่งออกมาว่า ไอ้พวกเกาหลีนั่น แฮกเกอร์ติดไวรัสไปสิบกว่าคน พวกมัน...ไม่มีทางโจมตีได้แล้ว!"

คำพูดนี้พอออกมา ทั้งออฟฟิศก็อดหันมามองต่งจื้อเฉียงเป็นสายตาเดียวกันไม่ได้

ต่งจื้อเฉียงแม้จะหน้าหนาสักแค่ไหน คราวนี้ก็อดหน้าแดงไม่ได้ อับอายจนอยากเอาหัวโหม่งฆ่าตัวตาย! คราวนี้ขายหน้าม้านหนักมาก!

ส่งเสียงบูรพาตีฝ่าทิศประจิม?

เอ็งหยุดข้าแหย่?

เปลี่ยนตัวผู้นำ?

เก็บแรงไว้ลุย?

เมื่อต่งจื้อเฉียงคิดถึงการวิเคราะห์ของตนเองเมื่อครู่ เขาก็แทบจะกระอักเลือดตาย! แม่*ที่แท้ไม่ได้มีกลยุทธ์ห่*เหวอะไรเลย! ที่แท้แม่*ไม่ได้มีแผนการห่*เหวอะไรด้วย! อีกฝ่ายติดไวรัสกันหมด ถึงได้บุกโจมตีพวกเขาไม่ได้ต่างหากล่ะ!

ต่งจื้อเฉียงกระแอมแล้วฝืนกล่าวว่า "เรื่องนี้ จากประสบการณ์หลายปีของฉันแล้ว ความจริงก็เคยเกิดเหตุการณ์แบบนี้ขึ้นมาก่อน พวกเราเป็นหน่วยกำกับ..." เขายังพยายามแถต่อไป

ฟางเสียวสุ่ยทำตาใสตั้งใจฟัง

เหมิงอี้มุมปากกระตุก แต่ก็ยังพยักหน้า

"ถูกต้อง"

"ใช่แล้ว"

"หัวหน้าพูดถูก"

ทุกคนรับคำต่อกันเป็นทอดๆ

สุดท้าย ต่งจื้อเฉียงมองออก พูดด้วยความโมโห โบกมือกล่าว "ไม่ต้องมาเลียฉัน! อยากหัวเราะก็หัวเราะไปสิ!"

ฟางเสียวสุ่ยหลุดขำพรืด หัวเราะจนน้ำตาเล็ด!

เหมิงอี้กับจางเอ่อร์เองยังฟุบหน้าลงหัวเราะลั่นบนโต๊ะ "ฮ่าๆๆๆ!"

ต่งจื้อเฉียงหดหู่ใจ บัดซบ! ทำงานในวงการนี้มาสิบกว่าปี ดันมาตกม้าตายเอาง่ายๆ เนี่ยนะ!




*-*-*-*-*-*-*-*-*-*-*-*-*-*-*-*-*-*-*-*-*-*





[Go To Next Chapter]( ./38.md)