##บทที่ 440 : ท็อปเท็นไวรัสระดับโลก!
เช้าวันต่อมา

เป็นวันที่สี่หลังวันตรุษจีน

จางเย่ผู้เหนื่อยล้ามาทั้งคืนก็คืบคลานออกมาจากเตียง มองลอดช่องว่างของม่านออกไป พบว่าข้างนอกนั้นสว่างโร่แล้ว ไม่ใช่แสงตามธรรมชาติ ทว่าเป็นแสงสะท้อนจากอะไรบางอย่าง ทั้งที่เพิ่งจะเจ็ดโมงเช้า ยังไม่ใช่เวลาที่แสงอาทิตย์จะสว่างจ้าเช่นนี้ เขาได้แต่โยนผ้าห่มออกอย่างไม่เต็มใจ บิดขี้เกียจก่อนเดินลงมารูดม่านเปิด เพื่อมองออกไปนอกหน้าต่าง

อ๊ะ!

หิมะตก!

หิมะบนพื้นเปล่งประกายสะท้อนแสง แปรเปลี่ยนทิวทัศน์ให้ต่างจากปกติ

เขามองนาฬิกาข้อมือ ได้เวลาไปทำงานที่หน่วยกำกับฯ แล้วสิ จางเย่อาบน้ำแต่งตัวเสร็จก็กะจะไปหาข้าวเช้ากินที่บ้านคุณน้าสาวเจ้าของห้อง ทว่าเคาะประตูอยู่นานก็ไม่มีใครตอบ คงไม่มีใครอยู่บ้านพอดี จางเย่สวมเสื้อคลุมก่อนขึ้นรถ BMW X5 รุ่นกันกระสุนที่เขาเพิ่งไปเอากลับมาก่อนขับตรงไปยังหน่วยกำกับฯ เสียงล้อที่บดหิมะบนพื้นถนนให้ความรู้สึกที่ฟังแล้วไม่ระคายหูดีจริงๆ

กริ๊งๆๆ

แม่เขาโทรมาหา

แม่ถาม "ลูก พรุ่งนี้กลับบ้านไหม?"

จางเย่ "กลับไม่ได้แม่ ผมมีธุระต้องทำ"

แม่ "พรุ่งนี้วันที่ห้าแล้ว กลับมากินเกี๊ยวสิ มีเรื่องจะพูดด้วย"

จางเย่กล่าว "ไม่ได้จริงๆ ครับ รอสิบห้านะ สิบห้าถึงกลับบ้านได้ เพื่อนที่ช่วยเอาตัวผมออกจากห้องขัง เป็นคนที่อยู่ในหน่วยกำกับอินเตอร์เน็ต ผมเลยต้องไปโผล่หน้าที่นั่น ให้อีกฝ่ายมีคำตอบกับเบื้องบน"

แม่บ่น "หน่วยกำกับฯ ? แม่เพิ่งดูข่าวกับพ่อเนี่ย เห็นว่าทางเกาหลีติดไวรัสอะไรก็ไม่รู้ อะไรแพนด้าสักอย่าง ท่าทางจะร้ายกาจ ทางการถึงกับออกมาเตือนให้ประชาชนระวังไวรัสอินเทอร์เน็ตจะบุกเข้าประเทศเราด้วย"

จางเย่หัวเราะ "ทางการเตือนแล้ว?"

"ใช่ ข่าวเช้านี้แหละ เพิ่งดูเอง" แม่เสริม "ลูกก็ระวังหน่อยล่ะ อย่าให้คอมฯ ติดไวรัสเชียว เดี๋ยวจะเสียงานกันพอดี"

ติดฉันไปด้วยก็แปลกแล้ว ไวรัสตัวนี้ฉันเขียนเองนะ!

เมื่อมาถึงออฟฟิศ เขาจอดรถไว้ข้างทาง ก่อนเดินไปซื้อหนังสือพิมพ์ โทรทัศน์และสื่อออนไลน์ต่างก็ออกข่าว ‘แพนด้าจุดธูป’ จางเย่ไม่คิดว่าจะได้รับความสนใจถึงขนาดนี้ เพราะโลกนี้ปลอดภัยจากไวรัสคอมพิวเตอร์สุดๆ จึงกลายเป็นเรื่องที่เกิดขึ้นได้ยากและมักถูกป้องกันได้ด้วยไฟร์วอลกับแอนตี้ไวรัส แพนด้าจุดธุปตัวนี้ถูกรายงานเพราะความสามารถในการทำลายล้าง ในประวัติศาสตร์คอมพิวเตอร์ของโลกนี้ ไวรัสในระดับนี้ไม่ได้เกิดขึ้นบ่อยนัก ทำให้มันเข้าสู่ทำเนียบท็อปเท็นของไวรัสในโลกนี้ได้อย่างง่ายดาย!

‘แพนด้าจุดธูปกับผู้สร้าง 2 !’

‘สมบัติชาติแปดเปื้อน!’

‘เกาหลีใต้เผชิญกับมหันตภัยไวรัส!’

‘สถิติล่าสุด คอมพิวเตอร์ในเกาหลีใต้ติดไวรัสไปมากกว่าห้าแสนเครื่องแล้ว!’

‘สงครามแฮกเกอร์สร้างมหันตภัยต่อระบบอินเทอร์เน็ต!’

‘ผู้สร้าง แพนด้าจุดธูป 2 โดนทางการเกาหลีใต้ตั้งค่าหัว!’

‘เกาหลีใต้ออกข่าวล่าสุด การวิจัยป้องกันไวรัสแพนด้าจุดธูปมีความก้าวหน้าครั้งใหญ่!’


……


หน่วยกำกับฯ

ที่ออฟฟิศหน่วยหนึ่ง

ด้านในมีคนไม่มากนัก ฟ่านอิงอวิ๋นก็ไม่อยู่ มีคนที่ไม่คุ้นหน้าอยู่หลายคน คงเป็นคนของหน่วยหนึ่งที่เมื่อวานถูกเรียกมาทำงานล่วงเวลา

ฟางเสียวสุ่ยพยักหน้า "อาจารย์จางมาแล้ว"

จางเย่กล่าวทักทาย "อรุณสวัสดิ์ครับ"

เหมิงอี้พูดขึ้น "อาจารย์จาง เมื่อวานคุณกลับไปแล้วคงไม่รู้เรื่อง เมื่อคืนมีเรื่องวุ่นวายไม่น้อย ผมจะค่อยๆ เล่าให้ฟัง" เขาเล่าให้ฟังไม่หยุด ตั้งแต่เรื่องฝ่ายเกาหลีทำการโจมตีอีกครั้ง ไปจนถึงแพนด้าจุดธูปป่วนเกาหลี

จางเย่แกล้งทำเป็นไม่รู้เรื่องรู้ราว รับฟังด้วยอาการตื่นเต้น

นายตำรวจหญิงกล่าว "หลังเรื่องคราวนี้ ไอ้พวกเกาหลีนั่นต่อไปคงไม่กล้าก่อกวนประเทศเราแล้วล่ะ"

"ก็ไม่แน่" นายตำรวจไซเบอร์อาวุโสกล่าว "พวกนั้นจะลงมือทำอะไรอีกก็ไม่แปลก ไม่แน่ว่ากำลังหาทางแก้แค้นด้วยซ้ำ"

ฟางเสียวสุ่ยเหลือกตามองบน "ความจริงก็พวกนั้นแหละหาเรื่องก่อน ยังจะคิดแก้แค้นอีก?"

เหมิงอี้ส่ายหน้า "ไอ้พวกเกาหลีพวกนั้นน่ะ เคยมีเหตุผลตั้งแต่เมื่อไรกัน? คุณก็รู้อยู่แล้วไม่ใช่หรือ นอกจากเรื่องการเมือง แค่ดูเรื่องที่พวกดาราเกาหลีมาก่อนเรื่องในแผ่นดินเรา เรื่องนิสัยของดาราพวกนั้น เรื่องคนเหยียบกันพวกนั้น ยังจะมีเรื่องด่าคนของเราอีก มีเรื่องไหนจบแล้วจริงๆ จังๆ บ้าง มีแค่ครั้งเดียวเท่านั้นแหละที่จบเรียบร้อย" เขาหันมองจางเย่ "คือครั้งที่อาจารย์จางเย่เข้ามาเกี่ยวข้องด้วย เรื่องอื่นน่ะปล่อยไปเงียบๆ ไม่ได้ขอโทษอะไรสักคำ จะมัวหวังให้มันมีเหตุมีผลกันได้ยังไง?"

บุคคลที่จางเย่ไม่เคยพบหน้ามาก่อนกล่าว "นั่นก็ส่วนหนึ่ง ฝ่ายเกาหลีใต้เองก็มีคนที่พอคุยกันรู้เรื่องได้อยู่ เพียงแต่ส่วนใหญ่ถูกชักนำไปในทางที่ผิดก็เท่านั้น"

เหมิงอี้กล่าว "ฉันไม่ได้แก้ตัวแทนพวกนั้นนะ ฉันก็เห็นสถานการณ์ที่เกิดขึ้น แต่ก็ยังอยากคิดว่าทางนั้นยังมีคนดี แค่ยังไม่เคยเห็นเท่านั้น"

ฟางเสียวสุ่ยไมได้คุยกับพวกเขา แต่มาหาทางฝั่งจางเย่ "เมื่อวานพี่สาวฟ่านหาวิธีป้องกันไวรัสแพนด้าได้ คอมฯ คุณยังไม่ได้ตั้งค่า ฉันตั้งให้คุณแล้วกันนะคะ"

จางเย่ "ได้ ขอบคุณมากครับ"

จางเย่ไม่ค่อยแปลกใจ เนื่องจากไวรัสตัวนี้ไม่ได้ซับซ้อนอะไรเป็นพิเศษ ฟ่านอิงอวิ๋นเป็นคนมีทักษะความสามารถ เห็นครั้งแรกก็หาวิธีรับมือได้ไม่นับเป็นเรื่องประหลาดอะไร

แก้ไขเสร็จ ฟางเสียวสุ่ยก็เห็นว่าบนโต๊ะมีโน้ตบุ๊คตั้งอยู่ "หืม นี่มันโน้ตบุ๊คที่ดีที่สุดในตลาดตอนนี้นี่นา"

จางเย่หัวเราะฮ่าๆ "ผมเอามาไว้เล่นเกมน่ะ"

ฟางเสียวสุ่ยกล่าว "งั้นฉันตั้งค่าโน้ตบุ๊คให้คุณหน่อยดีกว่า อย่าเสี่ยงติดไวรัสเลย"

"ไม่เป็นไรครับ" จางเย่ปฏิเสธ "โน้ตบุ๊คผมไมต่อเน็ต ไม่ติดไวรัสหรอก"

ฟางเสียวสุ่ยกล่าว "ไวรัสตัวนี้มีอำนาจการทำลายล้างสูง ถึงจะไม่ต่อเน็ต ก็ยังมีโอกาสติดเชื้อโดยบังเอิญได้ คุณไม่ใช่ผู้ชำนาญการอย่างพวกเราที่ต้องจัดการกับเรื่องแบบนี้ ในเมื่อไม่คุ้นชินกับเรื่องเหล่านี้ ก็อาจจะติดเชื้อไวรัสตัวนี้เอาได้ง่ายๆ อย่างนั้นคอมพิวเตอร์เครื่องนี้ก็นับว่าเสียเปล่าแล้ว ปลอดภัยไว้ก่อนน่าจะดีกว่าไหม?"

จางเย่ยิ้มน้อยๆ "ไม่จำเป็นจริงๆ ขอบคุณมากครับ ผมเล่นแต่เกมเล่นคนเดียว ติดไวรัสไปก็ไม่เป็นไร ไงๆ ก็ไม่ได้มีเอกสารสำคัญอยู่แล้ว"

ฟางเสียวสุ่ยรับคำ "อย่างนี้เอง ไม่มีเอกสารอะไรก็ไม่เป็นไรแล้วค่ะ"

โน้ตบุ๊คเครื่องนี้ จางเย่ไม่มีทางให้ใครคนอื่นนอกจากตัวเขาเองเห็นอยู่แล้ว

ไม่นานนัก ผู้คนก็ทยอยมาถึงที่ทำงานกันเรื่อยๆ ฟ่านอิงอวิ๋นเองก็เดินนวยนาดมาที่ออฟฟิศ กล่าวทักทายจางเย่ "อาจารย์จางอรุณสวัสดิ์ค่ะ"

จางเย่โบกมือ "อรุณสวัสดิ์เจ้าหน้าที่ฟ่าน"

ฟ่านอิงอวิ๋นไม่สนใจคนอื่นๆ เดินไปนั่งที่ของตนเอง

คนอื่นๆ กลับไม่ได้สนใจพฤติกรรมของเจ้าหน้าที่ฟ่าน ต่างถือโอกาสเข้าไปคุยกับเธอ ทักทายอรุณสวัสดิ์คำหนึ่ง ฟางเสียวสุ่ยถึงกับเข้าไปหาฟ่านอิงอวิ๋นขอความรู้เรื่องไวรัส

"พี่สาวฟ่าน โค้ดนี้คุณช่วย..."

"ไม่ว่าง"

"น่า คุณช่วยฉันดูหน่อยสิ"


……


เกาหลีใต้

ศูนย์ไวรัสคอมพิวเตอร์

ในออฟฟิศของหน่วยงาน

โปรแกรมเมอร์คนหนึ่งลุกพรวด ตะโกน "ไขออกแล้ว! หาวิธีฆ่ามันได้แล้ว!"

"ยอดเยี่ยม!"

"ในที่สุดก็หาทางแก้ได้แล้ว!"

"ไม่ได้นอนมาสิบกว่าชั่วโมงแล้ว!"

"เร็ว เร็ว ปล่อยข่าวออกไป ติดต่อบริษัทแอนตี้ไวรัส รีบอัพเดทฐานข้อมูลด่วน!"

ทางนี้มีแต่ความยินดี!

หลังทำงานโต้รุ่งกันมาเจ็ดแปดชั่วโมง ภายใต้การนำของศูนย์วิจัยไวรัสเกาหลีใต้และเหล่าบริษัทแอนตี้ไวรัสอีกหลายแห่ง พร้อมองค์กรวิจัยนานาชาติ ไวรัสแพนด้าจุดธูปก็ถูกไขรหัสออกมาได้แล้ว! ทางองค์กรจัดการปล่อยข่าวบอกทุกคนว่าเครื่องที่ติดเชื้อบัดนี้ไม่จำเป็นต้องทำการล้างเครื่องอีก ขอเพียงอัพเดทฐานข้อมูลไวรัสก็สามารถกำจัดได้โดยง่าย หรือแค่แพทช์เสริมก็สามารถป้องกันการติดเชื้อซ้ำได้!

ทั้งชาติรวมพลัง!

ประสิทธิภาพย่อมต้องสูงอย่างยิ่ง!


……


YOYOT (US) : แกะออกแล้ว?

TOM (UK) : เห็นว่างั้น เร็วมากนะ

ฟูจิวาระ (JAP) : โปรแกรมเมอร์ของเกาหลีทุกคนลงมือกันหมด JIN 59-V พวกแฮกเกอร์แล้วก็ฝ่ายความปลอดภัยไซเบอร์ล้วนออกมาช่วยกันหมด ยังไงก็ต้องเร็วอยู่แล้ว ที่จริงตัวไวรัสนี้ก็ไม่ได้มี อะไรซับซ้อนมาก ไม่มีทางแก้ไม่ออกหรอก"

47 (US) : มีละครให้ดูอีกแล้ว

TOM (UK) : ละครอะไรกัน? คิดว่า JIN กับพวกจะยังไม่ยอมแพ้? ยังจะกลับไปแก้แค้น? ไม่มั้ง? พวกนั้นน่าจะรู้แล้วว่าสู้ 2 ไม่ได้ อย่างน้อยก็ในแง่การเขียนไวรัส 2 ย่อมแกร่งกว่ามาก JIN กับ 59-V จะเสี่ยง? พวกนั้นไม่ใช่ไม่เข้าใจอะไรล่ะมั้ง? 2 น่ะเมตตามากแล้วที่ยั้งมือไว้ ถ้าเกิดทำ 2 โกรธแล้วโต้กลับด้วยไวรัสอีกตัวล่ะก็ จะกลายเป็นมหันตภัยใหญ่แล้ว พวกเรายังอาจจะได้รับผลกระทบไปด้วยถ้าไวรัสตัวนี้แพร่ไปทั่วโลก

ลูว์ฟ (RUS) : ไอ้พวกเกาหลีไม่มีทางยอมแพ้ง่ายๆ แน่ ฉันว่าพวกมันไม่ยอมอ่อนข้อให้เหมือนกัน พวกแฮกเกอร์ระดับเทพคนอื่นๆ อาจจะตัดสินใจร่วมือกันจัดการ 2 นี่ระบายแค้นแล้วด้วยซ้ำ


……


อีกด้านหนึ่ง

59-V : แพทช์แก้เรียบร้อยแล้ว! เชี่*! กู้คอมฯ กลับมาได้แล้ว! ไอ้ ‘2’ นั่น! ฉันไม่ยอมเลิกรากับมันแน่! ที่แท้ตัวซอร์สโค้ดของไวรัสนั่นง่ายแค่นี้เอง!

เจิน : JIN ความแค้นนี้ไม่เอาคืนไม่ได้!

JIN : ทุกคนว่ายังไง?

เหล่าแฮกเกอร์เกาหลีที่เหลือต่างก็กระเหี้ยนกระหือรือออกศึก!

: แก้แค้น!

: ยังไงก็ต้องแก้แค้น!

: ไม่ตายไม่เลิกรา!

: แพนด้าจุดธูปโดนแก้ได้แล้ว แพทช์ป้องกันกับฆ่าก็ปล่อยออกมาแล้ว ยังจะกลัวพวกมันทำอะไร? พวกเราต้องลุยสิ! ฆ่าพวกมัน!

: บัดซบ ให้พวกมันได้รู้ซะบ้างว่าผลของการล่วงเกินพวกเรานั้นเป็นอย่างไร!

: ความแค้นนี้ใครจะทนกล้ำกลืนได้กัน!

ไม่นานนัก JIN ก็ประกาศว่า : ในเมื่อทุกคนเห็นด้วย อย่างนั้นเราก็จะโจมตีกันอีกครั้ง ทุกคน เตรียมตัวไว้ โดยเฉพาะตัวฆ่าไวรัสและแพทช์ เป็นสิ่งที่จำเป้นอย่างยิ่ง ถ้าเราพบกับมันอีก อย่างน้อยก็ได้เตรียมตัวไปก่อน ถ้าพวกนายตั้งใจจะใช้โทรจันหรือไวรัสในการโจมตีและจำเป็นต้องปิดไฟร์วอลกับแอนตี้ไวรัสก็ทักมาหาฉัน ฉันจะบอกวิธีตั้งค่าป้องกันไวรัสระหว่างปิดไฟร์วอล ไวรัสตัวนี้ไม่ได้ซับซ้อนอะไร แค่ตั้งค่าปิดตัวเล่นอัตโนมัติก็ถือเป็นวิธีป้องกันขั้นพื้นฐานแล้ว ถ้าไม่ได้ไปเปิดโปรแกรมเอง ยังไงก็รอด!

: ฉันขอเวลาหน่อย

: ฉันก็ต้องแก้ไขการตั้งค่าซักนิด ท่านเทพ JIN สอนฉันหน่อย

: พวกเราน่ะพร้อมแล้ว เตรียมบุกได้ทันที!

: คอยดูนะ! คราวนี้ต้องอัดพวกมันให้หนัก! ให้พวกมันได้เห็นดีกันซะบ้าง!

: ไม่ฆ่าไอ้คนจีนพวกนั้น ยังไงก็ไม่ยอมเลิกรา

: ถูก! ไม่ยอมเลิกรา!

แฮกเกอร์เกาหลีนับร้อยเตรียมโจมตี ยังมีคนเข้าร่วมทัพอีกหลายคน บ้างเป็นมือใหม่ บ้างเป็นมือเก่า แม้แต่โปรแกรมเมอร์จากบริษัทแอนตี้ไวรัสยังปลอมตัวเข้าร่วมด้วย ในเมื่อเป็นเภทภัยระดับชาติ พวกเขาก็กระหายจะแก้แค้นเช่นกัน

นอกจากพวกเขาแล้วประชาชนชาวเกาหลีเองก็มีความคิดเช่นเดียวกัน

ฝูงชนไม่น้อย แม้แต่บริษัทเกาหลีบางบริษัทก็แสดงความขุ่นเคืองออกมาอย่างชัดเจน

“ไวรัสฆ่าได้แล้ว!”

“ไอ้เจ้า 2 ไม่มีทางหนีรอดแล้วล่ะ!”

“ไม่มีไพ่ตายใบนี้ ดูซิว่าไอ้คนจีนพวกนั้นจะทำอะไรได้ ฆ่ามัน ท่านเทพทั้งหลายต้องพึ่งพาพวกท่านแล้ว แก้แค้นให้ชาติเกาหลีของเราด้วย!”

“อย่าให้พวกเราต้องหลั่งเลือดสูญเปล่า!”

"ฮ่าๆ ฉันยังคิดว่าเป็นไวรัสร้ายกาจอะไร ที่แท้กลับธรรมดาแบบนี้ แค่ไม่กี่ช่ัวโมงก็จัดการได้หมดแล้ว? ไม่เท่าไรเองนี่!"

"เรียกร้องให้พวกเราบอยคอตสินค้าจีน!"

"ถูกต้อง อย่าซื้อของจีน เจอคนจีนต่อไปต้องด่ามัน!"

"ตีกลับ! ตีกลับ!"

"คิดว่าแค่นี้พวกเราจะกลัวงั้นเหรอ? ดูถูกเราไปแล้ว! ก็แค่ไวรัสธรรมดา จะดูซิว่าจะผยองได้แค่ไหน? ทุกคน ลุย! คนที่ตีได้ ตี! คนที่ทำไม่ได้ ด่ามันอยู่ทัพหลัง! มีโปรแกรมแปลภาษาให้ใช้ ไม่ต้องกลัวไวรัสแพนด้าอีกแล้ว!"

ขณะเดียวกัน แอคเคานท์ของอีอันอ๊กก็โพสต์อะไรบางอย่างออกมา เขาประนามการโจมตีด้วยไวรัส เรียกร้องให้ทุกคนประนามคนจีน! ถูกต้องแล้ว เขาไม่ได้บอกให้ประนามแค่ 2 หรือใคร เขาเขียนออกมาอย่างชัดเจนว่าต้องการประนามคนจีน! หลังมหันตภัยแพนด้านี้แล้ว อีอันอ๊กก็กระโดดออกมาข้างหน้ากับเหล่าผู้จัดการอีกครั้ง!

แม้แต่สื่อเกาหลียังรายงานว่าชนชาติจีนเป็นภัยต่ออินเทอร์เน็ตและสร้างกระแสอย่างใหญ่โต!

ความกลัวเรื่องแพนด้าจุดธูปของประชาชนไม่ได้อยู่ในความทรงจำนานนัก ไม่ได้สำนักว่าอะไรคือต้นเหตุด้วยซ้ำ แต่ยังยิ่งทำให้พวกเขาเหิมเกริมยิ่งขึ้น!


……


ด่าพวกเรา?

พวกนายบุกเข้าเน็ตฝั่งเราก่อน ลูกพี่แค่สวนกลับเบาๆ พวกนายยังจะชักธงรบมาอีก? ยังจะโวยวายหาว่าไม่ยุติธรรม?

พวกนายโจมตีเราได้?

แต่ไม่อนุญาตให้คนอื่นลงมือ?

ยังจะไม่ยอมให้คนอื่นโต้กลับ?

นี่มันหลักการห่*อะไรกัน! หลักการที่พวกนายตั้งเองคิดเองใช่ไหม? ไสหัวกลับไปซะ!

จางเย่เห็นแล้วได้แต่หัวเราะเสียงเย็น ถ้าเกิดได้บทเรียนแล้วหยุดสำนึกผิด ฉันก็จะหยุดแล้วปล่อยผ่านเรื่องนี้ไป แต่ว่าในเมื่อพวกนายยังจะโผล่หัวออกมา? ขนาดพูดคุยวุ่นวายล้ำเส้นกัน? ถึงขนาดออกประกาศให้บุกรุกเราอย่างเปิดเผย? สื่อกับรัฐบาลเกาหลียังไม่พูดเรื่องนี้เลยแม้แต่น้อย เงียบๆปล่อยผ่านไป? ไม่สนใจอะไร? พวกนายเป็นหน่วยงานรัฐเป็นหน้าเป็นตาของประเทศ ถ้าเกิดแฮกเกอร์ชาติคุณมีคนบุกมาโจมตีเราเป็นร้อย ไม่เพียงแต่ไม่ทำอะไร ยังจะปิดตามองไม่เห็นอีก?

จางเย่ผิดหวังกับคนเหล่านี้มาก ผิดหวังกับชนชาตินี้ที่สุด เดิมทีก็ตั้งใจจะใช้ไวรัสตัวนี้ไปสั่งสอนพวกนั้น พวกเขาจะรู้เรื่องขึ้นบ้าง นี่คือคำเตือนจากจางเย่ ใครจะไปคิดว่าคนเหล่านี้ยังจะเป็นเช่นนี้! ยังจะออกมาโวยวายกันมากขึ้นไปอีก!?

งั้นก็ต้องขอโทษที!

พวกนายอย่าหาว่าฉันลงมือหนักไปแล้วกัน!

พวกนายคิดจริงๆ หรือว่าไวรัสแพนด้าน่ะฆ่าง่าย? คิดจริงๆ หรือว่าไวรัสที่ฉันปล่อยไปมันธรรมดา? เหอๆ อย่างนั้นพวกนายคิดน้อยไปแล้ว! ถ้าเกิดมีคนที่มาจากโลกของจางเย่ พวกเขาคงขำตายแล้ว เพราะว่านี่คือ ‘แพนด้าจุดธูป’ ตัวนั้น ที่กระจายไปนับล้านเครื่องเชียว! ถูกต้อง ไวรัสตัวนี้มีซอร์สโค้ดไม่ซับซ้อน ถึงกับเรียกได้ว่าเรียบง่าย แต่ว่าที่น่ากลัวน่ะไม่ใช่เพราะซอร์สโค้ดนี้หรอกนะ!

ได้!

ไม่เข็ดใช่ไหม?

งั้นก็เข้ามา! คราวนี้จะเอาให้พวกนายเข็ดไปเลย!



*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./41.md)