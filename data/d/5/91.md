##บทที่ 491 : อยากทำอะไรก็ทำ!
CCTV

ระเบียงทางเดินในตึก

"คืนนี้กินอะไร?" จางเย่ถามอย่างรู้สึกพอใจ

เหยาเจี้ยนไฉหัวเราะ "นายยังคิดเรื่องกินอยู่อีก? ทำไมฉันรู้สึกว่าเราสองคนก่อเรื่องใหญ่นะ ถ่ายทอดสดสองครั้ง เราสองคนนับว่าเจาะฟ้าทะลุไปรูหนึ่งแล้ว"

จางเย่ "แล้วเกี่ยวอะไรกับเราล่ะครับ"

เหยาเจี้ยนไฉ "ถึงจะเป็นความผิดของ CCTV แต่สุดท้ายคนได้ประโยชน์คือพวกเรา หน้าที่เปิดเผยออกไปก็เราสองคน เบื้องบนจะมองข้ามได้หรือ? คราวนี้ไม่ใช่แค่ CCTV 11 ที่เดือดร้อน ฉันว่าเราสองคนเองก็จะโดนไปด้วย"

จางเย่กลับทำท่านักเลง "แล้วยังไงล่ะ เราสองคนโดนแบนจนผมสักเส้นก็ยังไม่เห็น จะไปทำอะไรได้อีก? จับเรามัด? อุดปากเรา?"

เหยาเจี้ยนไฉกล่าวติดหัวเราะ "ที่นายว่ามาก็ใช่"

"พวกเราควรพูดยังไงก็พูดไปอย่างนั้น ไม่ต้องสนใจใครหรอกครับ" จางเย่กล่าว

ขณะนั้น มีคนยื่นหน้าเข้ามา หน้าตาคุ้นเคย เป็นทีมงานรายการแข่งขันตลกเซี่ยงเซิงนั่นเอง

ทีมงานหนุ่มมองพวกเขา กล่าวว่า "อาจารย์เหยา อาจารย์จาง ผมเป็นทีมงานรายการนะครับ พวกคุณมีเวลาหรือเปล่า? พวกเราหาที่คุยกันหน่อยไหมครับ?"

พวกเขาเดินเข้าไปในห้องทำงานแห่งหนึ่ง

จางเย่ถามทันที "มีอะไรครับ?"

ทีมงานหนุ่มพูดเข้าเรื่องทันที "เมื่อครู่ทางสถานีมีคำสั่ง ทางรายการเราก็มีการพูดคุยกัน หวังว่าเซี่ยงเซิงของพวกคุณจะสุภาพกว่านี้ อย่าได้หยาบคายขนาดนั้นอีกครับ"

จางเย่ยิ้ม "สถานีคุณจะจัดการเราหรือ?"

ทีมงานหนุ่มมองเขา "ไม่กล้าหรอกครับ"

เหยาเจี้ยนไฉเหลือบมองเขาวูบหนึ่ง "นี่เป็นการแข่งขันเซี่ยงเซิง ที่พวกเราเล่นก็เป็นเซี่ยงเซิงอย่างจริงจังของแท้ ทำไมถึงหาว่าพวกเราไม่สุภาพล่ะ? ไม่สุภาพตรงไหนกัน?"

ทีมงานหนุ่มตอบอย่างไม่ค่อยพอใจ "มีคำหยาบและคำพูดเสียดสี"

"คำหยาบตรงไหนกันครับ?" จางเย่ถาม

ทีมงานหนุ่มน้ำเสียงแข็งขึ้นมา "เซี่ยหนี่ม้าชานฮู(瞎你妈掺乎 - ขอมารดาท่านอย่าสอดเสือก)"

จางเย่หัวเราะเหอๆ "ผมพูดว่าเซียหนี หม่าชานฮู(夏尼马掺乎) ห้าคำนี้มีคำไหนหยาบคายกัน คุณบอกผมหน่อยสิ ผมจะได้เปิดหูเปิดตาบ้าง!"

ทีมงานหนุ่มขมวดคิ้ว "พวกเราต่างรู้อยู่แก่ใจ!"

จางเย่โบกมือ "คุณอย่ามาพูดคำว่าเรา ผมยังไม่รู้อะไรกับคุณ!"

ทีมงานหนุ่มกัดฟัน "งั้นที่พูดถึงอาจารย์ถังต้าจางล่ะจะว่าไง? หลังการแข่งอาจารย์ถังเข้าไปหาทางสถานี พวกนักแสดงเซี่ยงเซิงอีกหลายคนก็ด้วย"

"ไปฟ้อง?" เหยาเจี้ยนไฉกรอกตาใส่

จางเย่จุดบุหรี่ "อ่าฮะ เคยได้ยินแต่คนเก็บเงิน ไม่เคยได้ยินคนเก็บคำด่าไปใส่ใจ ผมบอกว่าถังต้าเต๋อ ก็มีคนอยากรับเอาไปใส่ตัว ตัวเองเลือกจะเป็นกระถาง แล้วเกี่ยวอะไรกับผมครับ? ถ้าเอาตามที่คุณว่า ลูกศิษย์สองคนของถังต้าจางก็ออกชื่อด่าผมเหมือนกัน แล้วทำไมผมไม่ไปคุยกับพวกคุณบ้างล่ะ? เฮ้อ พวกนั้นพูดถึงผม พวกนั้นทำอะไรก็ได้หมด ทีผมกับเหล่าเหยาพูดอะไรก็ไม่ได้งั้นสิ? แถมต้องโดนพวกคุณตักเตือนอีกเนี่ยนะ? นี่คือการแข่งตลกภาษาอะไร! ไม่ให้พวกถังต้าจางเข้ามาแข่งคนเดียวเลยล่ะ! งั้นก็บอกแต่แรกสิ! เปลี่ยนป้ายประกาศรับสมัครของพวกคุณไปซะ --- ‘รับเฉพาะลูกศิษย์ของถังต้าจางเข้าร่วม’ ทีนี้พวกเราจะได้ไม่ต้องมาสมัคร!"

ทีมงานหนุ่มโมโหขึ้นมา "ทำไมคุณพูดจาแบบนี้! การแสดงของคุณน่ะทุกคนได้ปรึกษาหารือกันแล้ว ทางฝ่ายถ่ายทอดเสียงก็ทำการวิเคราะห์แล้ว ไม่ได้สมเป็นศิลปะเซี่ยงเซิงเลยสักนิด!"

จางเย่ถามกลับ "อย่างนั้นผมถามคุณหน่อยว่าอะไรคือศิลปะเซี่ยงเซิง?"

ทีมงานหนุ่มตอบ "อย่างน้อยก็ไม่ได้หยาบคายขนาดนี้ เซี่ยงเซิงแบบนี้จะขึ้นเวทีได้ยังไง ผู้ชมฟังไปแล้วก็ไม่ได้มีภาพลักษณ์ที่ดี เซี่ยงเซิงเป็นศิลปะเชิงภาษา เป็นศิลปะภาษาที่สูงส่ง!"

จางเย่หัวเราะ ยื่นมือออกไปตบบ่าเขา "เอาล่ะ อย่าพูดจาไร้สาระกับผมเลย ผมไม่ว่างจะมาไร้สาระกับคุณ เซี่ยงเซิงควรพูดยังไงน่ะผมรู้ดีกว่าพวกคุณ ฉะนั้น..ผมจำเป็นต้องฟังคุณสั่งด้วยเหรอ?"

"คุณ..." ทีมงานหนุ่มไม่รู้จะสรรหาคำไหนมาด่าเขาดี!

เหยาเจี้ยนไฉเองก็ขี้เกียจจะถกเถียง "ไปกันเถอะน้องชาย"

จางเย่หมุนตัวจากไป "ไปกัน คืนนี้ไปกินข้าวบ้านพ่อแม่ผมไหม?"

"ได้เลย" เหยาเจี้ยนไฉตอบรับอย่างยินดี "ไม่เคยไปบ้านนายสักที ยังไงก็ต้องไปเคาะประตูเยี่ยมเยือนสักหน่อย"

ทั้งสองเดินหัวเราะไปด้วยกันขณะก้าวออกจากห้องทำงานไป ไม่ได้เห็นชายหนุ่มจากทีมรายการอยู่ในสายตาเลย

ทีมงานหนุ่มนั้นมองตามหลังพวกเขาสองคนด้วยความโมโหขุ่นเคืองแต่ก็ทำอะไรไม่ได้ ความจริงลึกๆ แล้วเขาเองก็ขยาดกลัว จางเย่ด่า SARFT ทำร้ายผู้บังคับบัญชา สู้กับผู้ก่อการร้าย ขับเครื่องบินได้ บุคคลร้ายกาจถึงเพียงนี้ ดีที่สุดคือไม่ไปหาเรื่อง อย่างไรเสียเขาก็ส่งข้อความที่ทางสถานีต้องการให้ส่งไปเรียบร้อยแล้ว พวกนั้นคิดจะทำอย่างไรกับการแข่งขันรอบต่อไปก็เรื่องของพวกนั้นเถอะ จะมาโทษเขาว่าไม่ได้เตือนแล้วไม่ได้!

ไปเถอะ กลับไปรายงานหัวหน้าสักหน่อย

ชายหนุ่มคิดจะดึงประตูเปิด แต่พอดึง ก้านจับประตูดันหักคามือ "หา?" เขารีบทุบประตูทันที "เปิดประตูหน่อย! ช่วยเปิดประตูให้ที! ไม่งั้นช่วยเรียกใครก็ได้!"

ด้านนอก

มีคนได้ยินเสียงร้องอยู่สองคน

เหยาเจี้ยนไฉหัวเราะ "อะไรล่ะนั่น?"

"ติดอยู่ข้างในเหรอ?" จางเย่ขยับยิ้ม

ปัง ปัง ปัง "ข้างนอกช่วยเปิดประตูให้หน่อย!"

จางเย่ใจสั่นวูบ ทราบว่าเรื่องนี้มีความบังเอิญอยู่บ้าง คงเป็นเพราะลูกเต๋าลดระดับความยากห้าเท่าแสดงผลอีกแล้ว จางเย่พอไม่ได้มีความเป็นมิตรกับคนเหล่านี้ ลูกเต๋าก็ทำอีกฝ่ายลำบาก? อย่างที่คิด ในหกวันนี้จางเย่นับว่าพบเทพสังหารเทพ พบพุทธพะประหารพุทธะแล้ว!

เขายิ้ม "ไปกัน"

เหยาเจี้ยนไฉ "ไปเลย?"

"ช่างเขาเถอะ ให้จัดการเอง" จางเย่กล่าว

ทีมงานหนุ่มหลังประตูได้ยินเข้า พรืด! แทบกระอักเลือด! เขาเองก็มีงานด่วน ไหนจะต้องกลับไปคุมรายการต่ออีก! เขารีบร้อนหยิบโทรศัพท์มือถือจะโทรหาเพื่อนร่วมงานให้มาเปิดประตูให้ สุดท้ายด้วยความโมโหจนมือสั่น มือถือจึงหล่นกระจัดจายแตกเป็นสี่ห้าชิ้น!

ชายหนุ่มตาถลน เชี่****! ทำไมซวยแบบนี้ฟะ! สองวันนี้สถานีเป็นอะไรกันเนี่ย! วิญญาณร้ายเข้าสิงรึไง?

คนสองด้านนอกจากไปแล้ว

เหยาเจี้ยนไฉแซวยิ้มๆ "คนว่าไอ้หนูอย่างนายเจ้าอารมณ์ เมื่อก่อนไม่ยักเห็น วันนี้นับว่าได้เห็นแล้ว ฉันรู้แล้วว่าทำไมนายทำอะไรก็ต้องล่วงเกินคนทุกรอบไป เพราะนิสัยร้ายกาจแบบนี้เอง เฮ้อ ลูกพี่น่ะตั้งแต่เกิดก็เห็นอะไรมามาก แต่ยังไม่เคยเห็นคนอย่างนายเลย"

จางเย่กล่าว "นี่ผมถือว่าควบคุมตัวเองมากแล้วนะ ไอ้พวกนั้นน่ะสมควรโดนด่า คนแซ่ถังเอาคนมาเหยียบย่ำมาหาเรื่องผม เป็นถึงกรรมการการแข่งขัน แต่ดันใช้อำนาจบาตรใหญ่กับผมแบบนี้ ไหนจะพยายามทำให้พวกเราเสียสิทธิ์ในการเข้าแข่งขันอีก ไหนจะลูกศิษย์มันวิจารณ์เราออกอากาศอีก! ใจคอทาง CCTV ไม่คิดจะออกประกาศอะไรหน่อยเหรอ? ผมไม่เคยเห็นทีมรายการที่ไหนจัดการได้ห่วยแตกแบบนี้มาก่อนเลย! ถังต้าจางเป็นทีมรายการนี้ หมายความว่าให้คนมียศวางเพลิง ไม่ให้คนธรรมดาจุดโคม? พวกนั้นหาเรื่องเราได้ แต่คนอื่นเอาคืนไม่ได้? ถล่มปู่ของมันสิ!"

เหยาเจี้ยนไฉกล่าว "ไอ้หนูเอ๊ย ไม่ยอมเสียเปรียบจริงๆ นะ เหอๆ แต่ว่าลูกพี่ก็ชอบแบบนี้แหละ ไหนๆ ก็วุ่นวายไปแล้ว คราวนี้พวกเราต้องเอาให้สุดๆ ไปเลย"

ขณะที่พวกเขาเตรียมจะเดินจากไป มีคนเดินสวนมาหาพวกเขา เป็นชายชราท่านหนึ่ง

ทันทีที่เห็น เหยาเจี้ยนไฉก็จำได้ เขาเป็นผู้อาวุโสในวงการเซี่ยงเซิงท่านหนึ่งนั่นเอง





*-*-*-*-*-*-*-*-*-*-*-*-*-*-*-*-*


[Go To Next Chapter]( ./92.md)