##บทที่ 403 : ฟาดสามคนรวด!
สองบาทา!

สองคนพ่ายต่อเนื่อง!

สถานการณ์วุ่นวาย ฝูงชนต่างรวมตัวกันรอบบริเวณมากขึ้นเรื่อยๆ ส่วนมากเป็นเหล่าคนดังจากห้องส่งหมายเลขหนึ่งที่ได้ยินข่าวเลยออกมาดู ทันทีที่พวกเขาเห็นสถานการณ์ พวกเขาได้แต่ร้องอุทาน ‘สวรรค์’ ออกมาในใจ เกิดอะไรขึ้น? นี่มันเกินไปหรือเปล่า!? ถ่ายทอดสดรายการคืนส่งปียังไม่ทันจบ แถมเพิ่งเลยเที่ยงคืนเข้าปีใหม่ไปเองนะ แต่กลับมีฉากบู๊ข้างนอกเฉยเลย? นี่…… อย่างไรก็ตามพวกเขาก็เป็นถึงคนดังมีชื่อเสียงและหน้าตาให้รักษา ซึ่งเป็นธรรมดาที่ต้องระมัดระวังเรื่องที่จะพูดอย่างยิ่ง เพราะไม่มีใครรู้ว่าแถวนี้จะมีนักข่าวหรือเปล่า พวกเขาจึงไม่ได้แสดงหรือพูดอะไรให้มากความ

ถึงอย่างนั้นคนธรรมดาที่เหลือก็ดูไม่ค่อยจะสนใจอะไรอย่างนี้สักนิด!

"ดี!"

"เตะมัน!"

"ไอ้พวกพนักงานรักษาความปลอดภัยพวกนี้บ้าไปแล้ว!"

"เตะได้ดี!"

"อีอันอ๊กผลักคนอื่น แต่พวกเราเข้าไปไม่ได้? พวกเขาตีคนอื่น แต่เราไปตีกลับไม่ได้งั้นเหรอ? ตรรกะบ้าบอฉิ*! พนักงานรักษาความปลอดภัยของ CCTV เป็นของอีอันอ๊กเหรอไง? เขาเป็นพ่อพวกแกเรอะ!"

"สุนัขรับใช้!"

ผู้คนต่างก่นด่ากราด เพราะทัศนคติอันไร้ความยุติธรรมของพนักงานรักษาความปลอดภัย!

อีอันอ๊กยังคงนอนอยู่ที่พื้นกุมท้องตัวเองอยู่ สองบอดี้การ์จ้องไปที่จางเย่ด้วยสายตาแข็งกร้าว หนึ่งในนั้นเข้าไปช่วยและเช็กร่างกายของอีอันอ๊ก

อีอันอ๊ก "*&amp;……##@!"

บอดี้การ์ดผอม

"（**#&amp;*（（&amp;%!"

ไม่รู้ว่าพวกเขาคุยอะไรกันเพราะเป็นภาษาเกาหลี

ถึงอย่างนั้น ก็เดาไม่ยากหรอกว่าอีอันอ๊กกำลังก่นด่าอยู่!

"พล่ามอะไรวะ!" คนธรรมดาคนหนึ่งตะโกนอย่างโมโห

"ลองพูดอีกครั้งสิ!" อีกคนชี้ไปที่อีอันอ๊ก
ด้วยมีจางเย่ก้าวออกมาเป็นผู้นำ ผู้คนจึงต่างเข้าสมทบ!

พนักงานของ CCTV ที่ถูกส่งลอยออกไป รู้สึกดีขึ้นเล็กน้อยหลังจากตอนแรกที่แค่ยืนยังไม่ได้เลยเพราะอาการปวด เขามองไปที่จางเย่อย่างโมโห กล่าวว่า "คุณกล้าทำร้ายคนเหรอ?"

จางเย่ตอบอย่างไม่ยอมคน "ถ้าฉันทำแล้วทำไม!"

พนักงานรักษาความปลอดภัยหนุ่มเห็นว่าเพื่อนถูกเตะ ก็ฉุนเฉียวขึ้นมาทันทีพร้อมจะวิ่งเข้าไปช่วย

ทว่าแขนของเขากลับถูกพนักงานสูงวัยอีกคนรั้งไว้ "เธอโง่หรือไง ไม่เห็นเหรอว่านั่นใคร!"

"เขาเป็นใคร?" พนักงานรักษาความปลอดภัยหนุ่มงุนงง

พนักงานรักษาความปลอดภัยสูงวัยกระซิบ "นั่นจางเย่ เธอไม่เห็นข่าวของเขาเมื่อสองเดือนก่อนเหรอ? ที่ตอนนั้นเขาอยู่บนเครื่องบิน พวกผู้ร้ายทำลายห้องคนขับแถมไม่มีระบบขับอัตโนมัติ เป็นเขานี่แหละที่ขับเครื่องบินลงจอดที่พื้นเองอย่างปลอดภัยไง!"

พนักงานรักษาความปลอดภัยหนุ่ม "......."

พนักงานอีกคนข้างหลังถามอย่างไม่อยากเชื่อ "นั่นเขาเหรอ?"

พนักงานรักษาความปลอดภัยสูงวัยมองไปที่พนักงานหนุ่มที่ถูกเตะคนนั้น "เสี่ยวเฉินสมควรโดนแล้วล่ะ อย่างไรเสียงานพวกเราคือผู้รักษาความสงบ และไม่ให้คนที่ไม่ได้รับอนุญาตเข้ามาสร้างปัญหาภายใน ถ้าพวกดารามีปัญหากันเองก็ช่างเขาเถอะ ส่วนเสี่ยวเฉินไปแส่หาเรื่องเอง สมองมีน้ำเข้า[1]จริงๆ!"

"แต่ว่า….." มีบางคนที่มีความสัมพันธ์กับเสี่ยวเฉินพยายามจะแย้ง

พนักงานรักษาความปลอดภัยอีกคนกล่าวขยาย "เสี่ยวเฉินชอบดาราเกาหลี"

"ช่างเขา คิดซะว่าไม่เห็นอะไรแล้วกัน"

พนักงานรักษาความปลอดภัยอาวุโสกล่าวตัดบท

ภายในไม่กี่วิ หน่วยรักษาความปลอดภัยก็ถูกกดดันด้วยท่าท่างทรงพลังของจางเย่ หลังจากถกกันไปรอบหนึ่ง พวกเขาค่อยเปลี่ยนท่าที ด้วยการหลับตาข้างหนึ่ง เหมือนไม่เห็นอะไรทั้งสิ้น ส่วนพนักงานรักษาความปลอดภัยเสี่ยวเฉินที่ถูกเตะกระเด็น ไม่เห็นมีใครเข้าข้างเขาสักคน เขาได้แต่วิ่งคอตกกลับมาแล้วไม่แส่หาเรื่องอีก มีหลายเหตุผลที่หน่วยรักษาความปลอดภัยเปลี่ยนท่าที ถึงอย่างนั้นทุกคนต่างรู้ว่าส่วนใหญ่เป็นเพราะจางเย่ดุร้ายเกินไป เขาไม่สนว่าใครเป็นใคร สนแต่จะเตะคนที่เดินผ่านหน้า โคตรคนไร้เหตุผล! อยากจะให้หน่วยรักษาความปลอดภัยไปจัดการเรื่องราวเหรอ? พวกเขาจะไปทำได้ยังไง หา! ถ้าเกิดพวกเขาถูกอาจารย์จางตบกระเด็นล่ะ? แน่นอนว่าพวกเขาไม่อยากหาเรื่องให้ตัวเองหรอก!

สถานการณ์กลับไปสู่จุดเริ่มต้นอีกครั้ง!

ตอนนี้มีเพียงแค่จางเย่และสองบอดี้การ์ดเท่านั้นที่เผชิญหน้ากันอยู่!

เด็กสาวอ่อนแอที่ตอนนี้หนาวสั่นจนปากซีดยังคนร้องไห้โฮ นักกายกรรมหญิงและฉือซิ่วฟางยังคงปลอบและคอยบังลมหนาวข้างๆ เธอ สถานการณ์ของเด็กคนนี้ทำให้หัวใจทุกคนเจ็บปวด บางครั้งฉือซิ่วฟางก็เหลือบมองไปที่จางเย่ที่ยืนหยัดอยู่ตรงประตูสแกน ไม่รู้ว่าจะหัวเราะหรือร้องไห้ดี เธอเพิ่งจะคุยกับจางเย่ไม่นานนี้เองในโถงใหญ่ แถมยังคุยกันด้วยดีอีกต่างหาก ชายหนุ่มผู้สุภาพวาจาอ่อนหวาน บุคคลแห่งวงการวรรณกรรมและศิลป์ อาจารย์ที่มหาวิทยาลัยปักกิ่ง มุมมองของฉือซิ่วฟางต่อจางเย่ดีถึงดีมาก อย่างไรก็ตามไม่ว่าเธอจะจินตการไปขนาดไหน เธอก็ไม่คาดคิดเลยว่าจะได้เห็นจางเย่อีกครั้งข้างนอกภายในไม่วินาที ครูบาอาจารย์ของผู้คน? ภาพลักษณ์ตอนนี้ไม่มีตรงไหนที่เข้ากับความเป็นครูบาอาจารย์ของผู้คนเลยสักนิด!

บอดี้การ์ดของอีอันอ๊กทั้งอับอายทั้งหัวร้อน พวกเขามาที่ประเทศจีนแค่ไม่กี่วัน พวกเขาอยู่ข้างกายอีอันอ๊กตลอดเวลา ไม่ว่าจะรายการคืนส่งปี งานคอนเสิร์ต งานแสดงโฆษณา งานถ่ายแบบ ไม่ว่าไปไหนพวกเขาก็จะเจอแต่คนเคารพนอบน้อม แต่ไอ้หมอนี่โผล่มาจากหลุมไหน? ในสถานการณ์อย่างนี้ ต่อหน้าผู้คนอย่างนี้ ไหงยังกล้าเตะอีอันอ๊ก?

พวกเขาโมโหมาก!

แต่อดคิดว่ามันน่าเหลือเชื่อไม่ได้!

ทันใดนั้น อีอันอ๊กพลันลุกขึ้นแผดร้องออกมา "*%￥#@!"

พอบอดี้การ์ดร่างอ้วนได้ยินอย่างนั้น เขาก็พยักหน้ากะจะกระโจนเตะไปที่จางเย่! ร่างของเขาหนาไม่น้อย อีกทั้งยังค่อนข้างอ้วน ดูเหี้ยมหาญไม่น้อย!

ฉือซิ่วฟางอุทานเสียงดัง "จางน้อย!"

คนธรรมดาอีกคนก็ร้องออกมา "อาจารย์จางระวัง!"

"ไอ้หยา! เขาพุ่งออกไปแล้ว" คนธรรมดาหลายคนต่างอยู่ข้างจางเย่!

กลุ่มคนที่ตะโกนอยู่หน้าพนักงานรักษาความปลอดภัยของ CCTV "พวกแกไม่สนแม้กระทั่งคนต่างชาติทำร้ายคนอื่น! แต่อาจารย์จางกลับยืนขึ้นเพื่อพวกเรา! ตอนนี้อาจารย์กำลังถูกทำร้าย พวกแกยังนิ่งอีกเหรอ? เร็วสิ รีบหยุดเขาเร็ว! พวกแกมาจากประเทศอะไรเนี่ย? ยังมีมนุษยธรรมอยู่หรือเปล่า?"

พนักงานรักษาความปลอดภัยเสี่ยวเฉินที่ถูกเตะกระเด็น หวังอย่างยิ่งว่าจะมีใครล้มจางเย่ให้กระเด็นบ้าง ดังนั้นจะให้เขาเข้าไปช่วยเหลือทำบ้าอะไร!

พนักงานรักษาความปลอดภัยที่เหลือมองหน้ากันเอง เพราะหัวหน้าไม่อยู่ที่นี่พวกเขาจึงไม่กล้าเคลื่อนไหวอะไร พวกเขารอหัวหน้ากลับมาแล้วค่อยตัดสินใจว่าจะจัดการอย่างไรจะดีกว่า หน้าที่ของพวกเขาคือกันคนที่ไม่ได้รับอนุญาตไม่ให้เข้ามาเพื่อรักษาความเป็นระเบียบเรียบร้อยเท่านั้น เรื่องอื่นๆ ไม่ใช่หน้าที่ของพวกเขา!

การกระทำของเหล่าพนักงานรักษาความปลอดภัยได้จุดไฟโทสะของเหล่าคนทั่วไป ถึงพวกเขาจะรู้ว่าหน้าที่ของหน่วยรักษาความปลอดภัยคืออะไรก็เถอะ แต่ทัศนคติของหน่วยรักษาความปลอดภัยนั่นกลับรับไม่ได้! จางเย่ต่อยตีคนเพื่อคิดบัญชีให้พวกเขา พวกแกไม่คิดจะหยุดเขาด้วยคำพูดด้วยซ้ำ แต่พุ่งไปหยุดจางเย่ด้วยตัวเองเลย แถมกระโจนเข้าไปตรงหน้าอีอันอ๊กเพื่อปกป้องมันอีก พอเป็นตาจางเย่บ้าง ไม่เห็นพวกแกจะเคลื่อนไหวบ้างเลย? ไม่ว่าพนักงานรักษาความปลอดภัยจะอธิบายว่าอะไร เป็นจางเย่เริ่มตอนแรกแล้วไง นั่นก็ไม่ใช่เรื่องของพนักงานรักษาความปลอดภัยไม่ใช่เหรอ อะไรคือหน้าที่เหรอ อย่างที่ดึงเทปห้ามเข้ากันคนพุ่งเข้าไปสร้างปัญหาเท่านั้นหรือไง อธิบายอะไรไปก็ไร้ค่า พวกหน่วยรักษาความปลอดภัยทำให้คนธรรมดาทั่วไปคิดว่า ไม่ว่าอีอันอ๊กกับสองบอดี้การ์ดทำอะไรก็ถูกไปหมด แต่คนอื่นนอกจากอีอันอ๊กจะทำอะไรไม่ได้ทั้งนั้น!

"หยุดนะ!"

"ระวัง!"

"อาจารย์จาง!"

พวกเขาทุกคนใจสั่นขวัญแขวนไปหมด!

ถึงอย่างนั้นก็ยังมีแฟนเดนตายของอีอันอ๊กราดน้ำมันลงกองไฟ!

"ต่อยเขาสิ!"

"จัดการเลย!"

"ให้จางเย่ได้บทเรียนหน่อย!"

"สมควรโดน! ใครให้แกมาทำร้ายอันอ๊กโอปป้ายะ!"

เหล่าแฟนๆ ต่างเชียร์บอดี้การ์ดของอีอันอ๊กกันยกใหญ่!

ทุกคนต่างคิดว่าจางเย่ต้องถูกต่อยตีแน่ เพราะดูๆ ไปรูปร่างของทั้งสองคนนั้นแตกต่างกันมาก ส่วนสูงก็ต่าง อีกคนเป็นบอดี้การ์ดมืออาชีพ ดังนั้นสถานการณ์มันชัดเจนแล้ว!

ตอนที่พวกเขามองไปที่จางเย่ พวกเขาพลันแปลกใจที่จางเย่ไม่ได้มีปฏิกิริยาอะไรเลย เขามองไปที่ลูกเตะของบอดี้การ์ดร่างอ้วนอย่างใจเย็น ถึงจุดนี้แล้วก็ยังคงดูเหมือนไม่ได้คิดอะไรมากมาย จางเย่ไม่ได้มองไปที่อีกฝ่ายตรงๆ เขาเพียงเบี่ยงตัวไปทางซ้ายอย่างนุ่มนวล พร้อมยกแขนป้องกันลูกเตะอย่างเงียบสงบ ข้อมือวาดอย่างสวยงาม!

บอดี้การ์ดร่างอ้วนพลันรู้สึกแรงที่ส่งออกกระจายหายไป ทำเอาสมดุลร่างเสียหาย เขาปรับท่าลงพื้นพยายามรักษาสมดุล คำรามแล้วส่งหมัดออกไป!

จางเย่เพียงยื่นมืออกไปรับหมัด ข้อมือบิดหมุนวน เรี่ยวแรงทั้งหลายของเขาก็กระจายหายไปอีกครั้ง

คือหมัดไทเก็ก!

วันนี้จางเย่กำลังหัวร้อน ดังนั้นหมัดไทเก็กที่มาๆ หายๆ จึงถูกใช้ออกมาอย่างไม่ตั้งใจ!

บอดี้การ์ดร่างอ้วนจ้องเขม็ง เขาใช้พลังสุดแรงไปสองครั้งแล้ว แต่ไม่มีครั้งไหนใช้งานได้เลย เพียงแค่หมอนี่บิดข้อมือ แรงทั้งหมดเหมือนเทลงมหาสมุทรจนหมดสิ้น บอดี้การ์ดร่างอ้วนกลืนน้ำลาย ฉิบหา*แล้ว ไม่ว่าจะโง่ขนาดไหนก็รู้ได้ว่าวันนี้เขาเจอผู้เชี่ยวชาญเข้าแล้ว ถึงแม้ไม่รู้ว่าฝั่งตรงข้ามจะเก่งแค่ไหน แต่เขามั่นใจเลยว่า เอาไม่ลงแน่นอน!

บอดี้การ์ดร่างอ้วนไม่กล้าขยับเขยื่อน!

คนที่กำลังมองอยู่ต่างไม่เข้าใจ!

อีอันอ๊กก็ไม่เข้าใจ "(**#@@!"

บอดี้การ์ดร่างอ้วนรู้ว่าอีอันอ๊กพยายามกดดันให้ตัวเองเคลื่อนไหว แต่…….

บอดี้การ์ดผอมที่อยู่ข้างหลังก็ถูกฝึกมาเหมือนกัน สัมผัสได้ถึงความต่างของพลังจึงรีบพุ่งเข้าไปช่วย!

ตอนนั้นเอง มือคู่หนึ่งโผล่มาจากข้างหลังกดเขาลง!

บอดี้การ์ดผอมชะงักงันและมองกลับไปข้างหลัง เป็นผู้ชายร่างบึกบึนที่สูงกว่าเขาไปช่วงศีรษะ พูดเป็นภาษาจีน "จะทำอะไร?" เขาพยายามบิดไหล่ออกมา แต่กลับขยับไม่ได้แม้แต่น้อย ชายร่างบึกบึนคนนี้แรงมากกว่าเขา!

ชายร่างบึกบึนยิ้ม "ผมมาไกล่เกลี่ย"

ทุกคนเห็นว่าข้างหลังชายร่างบึกบึนเป็นจางหย่วนฉียืนอยู่ สตาร์ควีนมาถึงแล้ว ส่วนคนนี้…...เป็นบอดี้การ์ดของจางหย่วนฉี!

"สตาร์ควีนอยู่ที่นี่!"

"นั่นเป็นบอดี้การ์ดของสตาร์ควีน!"

"ฮ่าๆๆ! พี่สางจางช่างยิ่งใหญ่นัก!"

บอดี้การ์ดผอมดิ้นรนจะไปช่วยเพื่อน แต่กลับไม่สามารถหลุดพ้นจากเงื้อมือบอดี้การ์ดของจางหย่วนฉี เขาถูกคุมตัวไว้แล้ว!

เข้ามาช่วยไกล่เกลี่ยเหรอ?

เขามาช่วยจางเย่ชัดๆ!

อีอันอ๊กหน้าดำคล้ำทันที!

พอบอดี้การ์ดอ้วนเห็นบอดี้การ์ดผอมเข้ามาช่วยไม่ได้ หัวใจเขาหนาวยะเยือก!

ทันใดนั้นบาทาที่สามของวันก็ปรากฏขึ้นมา โดยไม่มีการเตือน เสียงดังตู้ม แล้วก็มีคนที่สามบินออกไปด้วยลูกเตะของจางเย่!

สองคนก่อนหน้าที่ถือว่าไม่ได้อ้วนอะไร ดังนั้นคงไม่แปลกที่จะถูกเตะลอย แต่ว่าบอดี้การ์ดร่างอ้วนหนักต่ำๆ ก็ 160 กิโลกรัมเข้าไปแล้วแต่กลับจะถูกเตะบินกระเด็นได้!

"โอ้!"

"สวรรค์!"

"บินจริงๆ ด้วย!"

ในที่สุดคนดูก็เข้าใจ ตอนแรกพวกเขาคิดว่าจางเย่นั้นทั้งตัวเล็กทั้งอ่อนแอ ชัดเจนว่าจะต้องถูกบอดี้การ์ดร่างอ้วนทำร้ายอยู่ฝ่ายเดียว ไม่มีใครคาดว่าจางเย่จะแข็งแกร่งกว่าเขา!

"โครตเจ๋ง!"

"ตีพวกมันเลย!"

"คิดจะทำตัวป่าเถื่อนแถวนี้เหรอ?"

"อาจารย์เตะโคตรเทพ!"

ตะโกนกู่ร้อง เชียร์จางเย่กันยกใหญ่!

จริงๆ เหตุผลที่จางเย่ปราบบอดี้การ์ดอย่างง่ายดายนั่นเป็นเพราะว่าอีอันอ๊กมีชื่อเสียงปานกลางเท่านั้นในเกาหลี ความสามารถก็ไม่มาก รากฐานก็ไม่ดี บอดี้การ์ดที่ถูกจ้างมาจึงไม่ใช่มืออาชีพเท่าไรนัก ทั้งหมดเป็นการแสดง ไม่เหมือนคนดังระดับ S ที่จะเลือกบอดี้การ์ดของตัวเองอย่างถี่ถ้วน งานส่วนใหญ่ของอีอันอ๊กอยู่ในเกาหลี หนังที่ดังก็เป็นหนังเกาหลี พวกบอดี้การ์ดของอีอันอ๊กที่จ้างมาส่วนใหญ่จึงเน้นความสามารถทางด้านภาษา เพราะการสื่อสารคือสิ่งจำเป็น บอดี้การ์ดของเขาจึงทำหน้าที่เป็นล่ามแปลด้วย ดังนั้นเขาจึงอ่อนแออย่างยิ่งในมุมมองของการเป็นบอดี้การ์ด เมื่อสถานการณ์ไม่คาดคิดเกิดขึ้น พวกเขาอ้วนผอมย่อมรับมือไม่ได้!

อีกอย่างตอนที่จางเย่อยู่เซี่ยงไฮ้เขาได้รับค่าชื่อเสียงจำนวนมากจากเหตุการณ์ปล้นเครื่องบิน เขาทุ่มคะแนนทั้งหมดนั่นซื้อหนังสือสกิลหมัดไท่เก็กและกินไปสิบเล่ม ทักษะต่อสู้ของเขาจึงเพิ่มขึ้นไม่น้อย ถึงจะเทียบกับเหราอ้ายหมิ่นที่โหดอย่าง ‘วิปริต’ ไม่ได้ ปราบบอดี้การ์ดก็แค่ขี้ๆ ไม่กดดันแม้แต่น้อย!

จางเย่เดินไป "เป็นนายที่ผลักเด็กสาวล้มลงสินะ?"

บอดี้การ์ดอ้วนอยากจะลุกขึ้นมาแล้วตอบกลับ…….

แต่จางเย่กลับเตะเข้าไปที่หน้าเสียงดังปึ๊ก บอดี้การ์ดอ้วนพลันหมดสติ แผ่หราบนพื้นไม่เคลื่อนไหว!

นี่ไม่ใช่คำถาม!

จางเย่แค่พูดกับตัวเอง!

เด็กสาวอายุสิบห้าปีผู้บอบบางไม่ร้องไห้แล้ว เธอมองไปที่จางเย่และบอดี้การ์ดอ้วนที่อยู่บนพื้นตาไม่กระพริบ จางเย่ล้างแค้นให้เธอ!

บอดี้การ์ดของจางหย่วนฉีเห็นความเคลื่อนไหวของจางเย่ ตาของเขาเป็นประกายวาบเข้าใจอะไรบางอย่าง เขารู้ว่าตัวเองกำลังเป็นส่วนเกิน เขาเพียงปล่อยไหล่ของบอดี้การ์ดผอมออก และเดินกลับไปยืนข้างจางหย่วนฉีอย่างกันตนเองออกนอกวง

จางหย่วนฉียิ้ม "ทำไม?"

ชายร่างบึกตอบกลับ "พี่สาวจาง อย่ากังวล อาจารย์จางฝึกมาดี บอดี้การ์ดร่างโตโผล่มาอีกกี่คนก็ล้วนเป็นคู่ต่อสู้เขาไม่ได้หรอก"

จางหย่วนฉียิ้มและกล่าว "เขาแข็งแกร่งมากเหรอ?"

ชายร่างบึกตอบแบบไม่คิดเยอะ "ใช่ครับ"

จางหย่วนฉีถามต่อ "เทียบกับนายล่ะ?"

"ผม?" ชายร่างบึกบึนคิดเล็กน้อยก็จะส่ายหน้า "ไม่รู้สินะ เราไม่เคยปะมือกัน ผมเลยบอกไม่ได้ ถึงยังไงผมคงไม่กล้าไปสู้ด้วยหรอก"

"ทำไม?" จางหย่วนฉีถาม

ชายร่างบึกพูดอย่างช่วยไม่ได้ "ผมฝึกมวยกำลังภายนอก เขาฝึกมวยกำลังภายใน มันไม่เหมือนกัน คงเป็นเรื่องยากที่จะไปสู้กับเขา"

บอดี้การ์ดร่างผอมไม่กล้าไปข้างหน้าแล้ว
อีอันอ๊กนิ่งงัน เขามองไปที่บอดี้การ์ดที่นอนแหมบอยู่บนพื้น!

จางเย่ชูนิ้วขึ้นมาและพูดกับอีอันอ๊ก "ฉันจะพูดอีกครั้ง พูดขอโทษ!"

บอดี้การ์ดผอมแปลให้อีอันอ๊กฟัง

เหล่าคนธรรมดาต่างตะโกนกู่ร้องสนับสนุนอีกครั้ง!

"พูดขอโทษซะ!"

"พูดขอโทษซะ!"

"พูดขอโทษซะ!"

อีอันอ๊กหน้าซีด เขามองไปที่จางเย่ มองไปที่ฝูงชนเกรี้ยวกราด เขาโมโหจนฟันกรามแทบแตก!

======================

[1] สมองมีน้ำเข้า (脑子进水) อุปมาว่าโง่ ปัญญาอ่อน

*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./4.md)