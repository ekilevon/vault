##บทที่ 430 : แฮกเกอร์ในตำนาน!
ตลอดบ่าย

ในที่สุดบนอินเทอร์เน็ตก็เงียบสงบ แต่บรรยากาศในหน่วยกำกับควบคุมความปลอดภัยทางข้อมูลข่าวสารในอินเทอร์เน็ตยังคงคุกรุ่น

เนื่องจากรองหัวหน้าจ้าวออกปากการันตีว่าหลังจากเหตุการณ์ถูกจัดการเรียบร้อยแล้ว จะเสนอให้เหรียญตรายกย่องชั้นสามทั้งหน่วย ส่วนฟ่านอิงอวิ๋นก็จะได้เหรียญตรายกย่องชั้นสองเช่นกัน!

"เย้!"

"พวกเราได้หน้าแล้ว!"

"เป็นรางวัลใหญ่เหรอ?"

"ไม่มาก แต่ฉันคิดว่าสมควรได้"

หน่วยหนึ่งกำลังมีงานฉลอง ส่วนหน่วยอื่นๆ ได้แต่มองด้วยความอิจฉา

จางเย่เองก็คิดว่ารางวัลดูจะมากเกินไปหน่อย แต่หลังจากคิดไปคิดมา เฮ้ นี่มันไม่ใช่โลกที่เขาจากมานี่ ความปลอดภัยของระบบเครือข่ายของโลกนี้สูงกว่าบรรทัดฐานในโลกของเขาเยอะ อีกอย่างการก่อจารกรรมไม่ได้เกิดขึ้นมานานหลายปีแล้ว ดังนั้นจึงถือเป็นเรื่องใหญ่ไม่น้อย เป็นเรื่องปกติที่รางวัลที่ได้จะใหญ่โตขนาดนี้ ไม่เหมือนในโลกเดิมของจางเย่ที่แฮกเกอร์มักจู่โจมเว็บไซต์หรือเซิร์ฟเวอร์ข้อมูลของรัฐบาลเป็นว่าเล่น จึงเป็นเรื่องธรรมดาที่ทุกคงจะไม่ชินกับมัน

พี่ชายอกยั-- แค่ก พี่ชายดาบยักษ์ไม่ใช่ธรรมดา!

ใครจะไปรู้ว่าฟ่านอิงอวิ๋นจะเป็นปรมาจารย์แห่งการปลอมตัว!

ก่อนหน้านี้ทุกคนมองไปที่ไหล่ของฟ่านอิงอวิ๋นที่กำลังจัดการกับสถาการณ์ แม้กระทั่งตำรวจไซเบอร์มืออาชีพหลายคนก็ยังไม่เข้าใจคำสั่งส่วนใหญ่ที่เธอใช้ ดังนั้นทุกคนเข้าใจว่าจางเย่เป็นแค่คนธรรมดาที่ไม่เข้าใจว่าเกิดอะไรขึ้น พวกเขาถึงได้ไม่ไปยุ่งอะไรกับจางเย่มากนัก ทว่าพวกเขาไม่รู้เลยว่านอกจากฟ่านอิงอวิ๋นแล้ว ยังมีจางเย่ที่เข้าใจว่าเกิดอะไรขึ้นบ้าง กระทั่งรู้ว่าอินพุตแต่ละอันทำงานอย่างไรบ้าง และรวมไปถึงกลวิธีที่เธอใช้ด้วย!

โปรแกรมจู่โจม

ฮันนีพอต[1]

ช่องโหว่ในเน็ตเวิร์คโปรโตคอล

ซ่อมแซมช่องโหว่ในพอร์ต

หาบอทและตามรอยIP

ทั้งป้องกัน จู่โจม แถมตามรอย ภายในเวลาแค่สามสิบนาทีเท่านั้น ฟ่านอิงอวิ๋นได้แสดงตัวตนของเธอ ที่ทำให้จางเย่ไม่สามารถละสายตาไปจากเธอได้ รองหัวหน้าจ้าวพูดถูก ว่าเจ้าหน้าที่ฟ่านนั้นเก่งทุกด้าน เบื้องหลังคำสั่งต่างๆ บ่งบอกได้เลยว่าความเข้าใจในรากฐานของฟ่านอิงอวิ๋นมากกว่าเป็นสิบเท่าของตัวแฮกเกอร์ที่เธอเผชิญหน้า นี่จึงเป็นเหตุผลที่ว่าไมเธอถึงยึดครองสนามรบได้เร็วขนาดนี้ ถ้าพวกเขาเก่งช่องโหว่ในพอร์ตแล้วล่ะก็ เธอก็จะเขียนโปรแกรมจู่โจมซะ ถ้าเก่งเรื่องควบคุมระบบ เธอก็จะส่งโทรจันไปทำลายและยึดระบบกลับคืนมา ถ้าฮันนีพอต เธอก็จะล่อให้ผู้จู่โจมออกมา เล่ห์และทักษะต่างๆช่วยให้ฟ่านยิ่งหยุนเป็นผู้ครอบครองชัยชนะ!

พวกเขาทำอะไรเธอไม่ได้เลย!

ความรู้ของพวกเขายังห่างไกลจากเธอ!

พื้นฐานยังห่วยแตกเกินไป!

เทคนิคบางอย่างของฟ่านอิงอวิ๋น ฝ่ายตรงข้ามยังไม่เคยได้ยินเลย

แฮกเกอร์ในทุกวันนี้ โดยเฉพาะจากโลกนี้ ส่วนมากเป็นพวกที่เรียนรู้ด้วยตัวเองทั้งนั้น อย่างเช่นแฮกเกอร์ระดับท็อปๆ ที่จางเย่รู้จักจากโลกของเขาส่วนมากก็ลาออกช่วงเรียนมัธยมไม่ก็ช่วงมหาวิทยาลัยทั้งนั้น ด้วยมีเวลามาก พวกเขาจะทำการค้นคว้าและฝึกฝนจากสภาพแวดล้อมในโลกจริง ไม่ก็มีผู้คอยให้คำแนะนำแนวทางอีกทาง ก่อนที่พวกเขาออกมาเดินในหนทางของตัวเอง ‘เทคนิคอันตราย’ ต่างๆ ย่อมไม่มีสอนในโรงเรียน แถมยังยากที่จะหาได้อีกด้วย แม้กระทั่งผู้เชี่ยวชาญบางคน ที่จบมาในด้านเฉพาะทาง เรียนรู้จากสถานการณ์ที่อยู่ภายใต้การควบคุม แถมเรียนรู้ตามคอร์สในมหาวิทยาลัย วิศวกรรมระบบเครือข่ายใหญ่เกินกว่าจะเรียนรู้จากตำรา ใครที่เรียนด้านนี้ต่างก็เป็นคนที่เรียนไป ‘บางส่วน’เท่านั้น นี่เป็นเหมือนคณิตศาสตร์ที่มีสาขาต่างๆ มากมาย อย่างพื้นที่เวคเตอร์ พีชคณิตนามธรรม และอื่นๆอีกนับไม่ถ้วน แต่ด้วยเหตุผลบางประการ โลกนี้กลับมีคนประหลาดอย่างฟ่านอิงอวิ๋นออกมาซะได้ จากชีวิตในโรงเรียนถึงวัยทำงาน เธอคงศึกษาเรียนรู้ไม่หยุดหย่อนมานานหลายปี ในแง่ของการสอนเทคโนโลยีเครือข่ายเธอก็คงใส่ความรู้ทั้งหมดที่เธอมี ความรู้อันแข็งแกร่งนี้ มีเพียงคนสองประเภทเท่านั้นที่มาถึงจุดนี้ได้

ประเภทแรก พวกเนิร์ดที่รู้จักแต่การเรียน!

ส่วนที่เหลือคืออัจฉริยะที่เข้าใจอะไรต่างๆ อย่างง่ายได้ หรือไม่ก็พวกคนบ้า!

แน่นอนว่าจางเย่รู้เลยว่าเธอเป็นอย่างหลัง การจะมีความรู้ความสามารถขนาดนี้ได้ แถมยังรู้จักนำมาใช้สถานการณ์ในโลกจริงๆ เป็นอะไรที่จางเย่ไม่เคยพบเคยเห็นมาก่อน!

ฟ่านอิงอวิ๋นกำลังจะไปหยิบน้ำ น่าจะรู้สึกหิวน้ำขึ้นมา

ฟางเสียวสุ่ยรีบเข้าไปหยุดเธอ "พี่สาวฟ่าน เดี๋ยวฉันไปหยิบน้ำให้"

ตำรวจไซเบอร์อีกคนกล่าว "ใช่ ให้พวกเรารับใช้เถอะ คุณแค่นั่งลงแล้วเล่าเรื่องราวของคุณให้พวกเราฟังหน่อย พวกเราสงสัยจริงๆ"

เหมิงอี้ถามต่อ "คุณไปเรียนพวกเทคนิคโหดๆ พวกนั้นจากไหนเหรอครับ?"

ฟางเสียวสุ่ยถามตอนที่ส่งน้ำให้ "ใช่ค่ะ พี่สาวฟ่าน สอนพวกเราสักอย่างสิ เทคนิคพวกนั้นโคตรโหดเลย ฉันไม่เคยเจอคำสั่งหรือควบอะไรอย่างนั้นมาก่อนเลย"

ฟ่านอิงอวิ๋นไม่ได้หลงคารม เธอจิบน้ำไปสองคำจากน้ำที่ฟางเสียวสุ่ยเอามาให้ "ไม่ใช่ว่าฉันเก่งอะไรหรอก แต่เป็นเพราะพวกเธอมันหัวแข็งต่างหาก แค่ความรู้เล็กน้อยที่พวกเธอมี ก็คิดว่าตัวเองเป็นอมตะแล้วเหรอ ตลกน่า! เทคนิคต่างๆ ที่พวกเธอรู้ ครอบคลุมไม่ถึง 10% ของความรู้ทั้งหมดของวิศวกรรมระบบและเครือข่ายด้วยซ้ำไป!"

ฟางเสียวสุ่ยถามอย่างไม่อยากจะเชื่อ "เป็นไปได้ยังไง พวกเราเรียนทุกอย่างที่ต้องเรียนหมดแล้วนะ มันมี OT อะไรสักอย่างที่คุณใช้เจาะเข้าไปในพอร์ตที่พวกเราไม่เคยได้ยินมาก่อนเลย คุณน่าจะเป็นคนสร้างเองนี่หน่า"

ฟ่านอิงอวิ๋นหัวเราะเสียงเย็น " ‘ตั้งค่าและจัดการเซิร์ฟเวอร์เครือข่าย’ พิมพ์ครั้งที่สอง บทที่สาม หน้าที่เจ็ด! ดูและโน็ตไว้!"

ฟางเสียวสุ่ยชะงักงัน "ฉันเคยเรียนเล่มนี้มาก่อน"

เหมิงอี้พูดต่อ "ใช่ พวกเขาใช้สอนในมหาวิทยาลัย"

ที่ข้างหลัง หนุ่มคนหนึ่งเข้าไปค้นหาฉบับออนไลน์ทันที เมือ่เจอตอนและหน้าที่ฟ่านอิงอวิ๋นบอก พวกเขาพลันนิ่งไป "พี่สาวฟาง พี่ชายเหมิง ดูสิ!"

พวกเขาบางคนแย่งกันไปมุงดูแล้วพลันพบกับเรื่องน่าตื่นตะลึง!

"เชี่*!"

"มันเขียนอยู่ตรงนี้จริงๆ ด้วย!"

"ถึงแม้จะไม่ได้เกริ่นว่าจะจู่โจมได้ยังไง แต่นี่น่ะเป็นพื้นฐานทฤษฎีและแนวคิดต่างๆ เชียวนะ มันง่ายขนาดนี้เลยเหรอ?"

"พวกเราเคยเรียนมาก่อน?"

ทุกคนมองไปที่ฟ่านอิงอวิ๋นแล้วรู้สึกพ่ายแพ้อย่างสิ้นเชิง เธอรู้กระทั่งว่าทฤษฎีมาจากเล่มไหนหน้าอะไรเลยเหรอ? เจ้าหน้าที่ฟ่านคงติดตั้งพื้นฐานต่างๆ ไว้ในหัวเรียบร้อยแล้วแน่นอน!

ฟ่านอิงอวิ๋นหัวเราะเหยียดๆ "มันง่ายขนาดนั้นเชียว? ฉันก็ได้ยินนักเรียนที่ฉันสอนทุกวันแหละ ใช่! มันง่ายขนาดนั้นแหละ แต่ทำไมพวกเธอถึงคิดไม่ได้! ทำไมถึงปฏิเสธอย่างหนักแน่นขนาดนั้นว่าไม่เคยเรียน? จริงๆ แล้วมันหมายความว่า พวกเธอไม่ได้ตั้งใจเรียนไง! บางบทเรียนอาจารย์อาจจะไม่ได้สอนเพราะพวกเขาก็ไม่ได้เข้าใจมันดีเหมือนกัน แต่ถ้ามันเป็นเป็นความรู้ที่อยู่ในหนังสือเรียนอยู่แล้ว และพวกเธอยังไม่รู้จักอีก งั้นปัญหาก็อยู่ที่พวกเธอแล้วล่ะ ไม่ต้องโทษใครทั้งนั้นแหละ! พวกเธอใช้ชีวิตเสแสร้งเหมือนตัวเองรู้ทุกอย่าง นี่เหรอทีมระดับสูง? หน่วยความมั่นคงเหตุร้ายแรง? โกหกทั้งเพ! พวกแฮกเกอร์ต่างชาติแค่โหลเดียวพวกเธอก็รับมือไม่ไหว แล้วถ้าพวกนั้นมีมากกว่าพวกเราล่ะ? นี่ใช่ข้ออ้างเหรอ? บอกตรงๆ เลยนะ พวกเธอมันแค่พวกมีความรู้ครึ่งๆ กลางๆ!"

หากก่อนหน้านี้เจ้าหน้าที่ฟ่านพูดอะไรเช่นนี้ พวกเขาคงตอบโต้ แถมไม่รู้สึกรู้สากับคำด่าแน่ พวกเขายังคงมีอัตตาในตัวเองอยู่ แต่ตอนนี้ ทุกคนได้แต่เงียบปาก เพราะฟ่านอิงอวิ๋นได้พิสูจน์ตัวเองว่าเหนือกว่าใครทั้งหมดแล้ว ไม่สิ! เธอเหนือกว่าทุกคนรวมกันเสียอีก!

เหมิงอี้ "พี่สาวฟ่าน ต่อไปนี้ผมจะเรียนรู้จากคุณ!"

"ใช่แล้ว คุณต้องสั่งสอนพวกเรานะคะ" ฟางเสียวสุ่ยกล่าว "ก่อนหน้านี้ไม่ทราบว่าคุณยิ่งใหญ่ขนาดนี้ ผู้ใหญ่ไม่ถือสาผู้น้อย อย่ากล่าวโทษอะไรพวกเลยนะคะ"

ฟ่านอิงอวิ๋นผ่อนอารมณ์ลง "ไม่ต้องให้ฉันสอนหรอก ทุกอย่างมีอยู่ในหนังสืออยู่แล้ว เรียนด้วยตัวเองได้"

ตำรวจไซเบอร์สาวคนหนึ่งกล่าว "แต่คุณต้องแนะนำแนวทางให้พวกเราบ้างสิคะ อาจารย์ที่สอนพวกเรามา ไม่มีใครเก่งเท่าคุณเลย" เธอสรรเสริญเยินยอทันควัน

ฟ่านอิงอวิ๋นแตะเมาส์และเริ่มเล่นเกม "ไม่ต้องมายอฉัน ทุกอย่างแล้วแต่อารมณ์"

หลังจากนั้น ก็มีคนมาคอย ‘ส่อง’ เหมือนกับจะมองดูนิทรรศการอย่างไรอย่างนั้น จริงๆ ก็คือพวกเขาเดินมาที่หน่วยแล้วก็ชี้ไปขี้มา

"ดูสิ นั่นเธอไง"

"เจ้าหน้าที่ฟ่านโคตรโหดคนนั้นน่ะเหรอ?"

"เธอคนเดียวก็ไล่เหล่าแฮกเกอร์ได้? ถึงกับตามรอย IP ได้ด้วย?"

"เธอนี่แหละโคตรคนน้ำนิ่งไหลลึก!"

"ไม่สงสัยเลยว่าทำไมเธอดุร้ายขนาดนั้น ก็เธอมีสิทธิ์ที่จะทำนี่ เล่นเก่งซะขนาดนั้น"

ฉับพลัน เสียงลือเสียงเล่าเกี่ยวกับฟ่านอิงอวิ๋นก็แพร่ไปไกล

ตอนนี้ฟางเสี่ยวสุ่ยกลับมาจากห้องน้ำ เธอเรียกพรรคพวกพร้อมกับสูดลมหายใจก่อนจะพูด "ฉันได้ยินอะไรมาด้วยแหละ"

"ไม่รู้ว่าจริงรึเปล่านะ แต่ได้ยินข่าวมาว่าตอนที่ฟ่านอิงอวิ๋นสอนอยู่ที่วิทยาลัยป้องกันประเทศ แม้แต่ตอนนั้นเธอก็อารมณ์ร้าย กล้าสอนบทเรียนนอกตำรา แถมเธอยังไม่อินังขังขอบอะไรด้วย ตอนที่มีปัญหา เธอเป็นแค่อาจารย์ ไม่ใช่แฮกเกอร์ และไม่เคยเข้าร่วมการแฮกครั้งไหนๆ แต่ปีที่แล้ว โฆษกของบริษัทรักษาปลอดภัยสัญชาติอเมริกัน กล่าวว่าประเทศจีนจะไม่มีทางผลิตนักเทคนิคทางด้านเทคโนโลยีระบบเครือข่ายได้เนื่องจากปัญหาในระบบศึกษา เขากล่าวว่าอาจารย์สอนเทคโนโลยีระบบเครือข่ายรู้จักสักแต่สอนตามตำราเรียน และอาจจะไม่เข้าใจอีกต่างหากว่าสอนอะไรไป เพราะงั้นจะมีนักเรียนเก่งๆ โผล่ได้ไงถ้าระบบศึกษาของจีนยังห่วยขนาดนี้?"

สิ่งที่เขาพูดวันนั้น ทำให้ภัยพิบัติมาเยือนบริษัทของเขา!

ขณะนั้น ตอนที่ฟ่านอิงอวิ๋นยังสอนอยู่ที่นั่นได้ยินข่าวเข้า เธอก็ใช้คอมพิวเตอร์ที่ห้องพักอาจารย์เจาะเข้าไปในเครือข่ายอินเทอร์เน็ตของบริษัทรักษาความปลอดภัยนั้น ไม่รู้ว่าเธอทำได้ยังไง แต่มันเกินขึ้นภายในชั่วโมงที่มีการวิพากษ์วิจารณ์เลย ทำเอาเครือข่ายอินเทอร์เน็ตของบริษัทล่มไม่เป็นท่า แถมยังต้องสูญเสียเงินไปเกือบล้านดอลลาร์ ชื่อเสียงบริษัทถูกทำลายป่นปี้ แถมหลังจากใช้ทรัพยากรบริษัทหมดหน้าตัก พวกเขาก็เจอเพียงแค่ว่าต้นทาง IP มากจากประเทศจีนเท่านั้น

การแฮกครั้งนี้สร้างความสั่นสะท้านไปทั่วโลก!

เพราะคู่กรณีเป็นถึงบริษัทรักษาความปลอดภัยที่มีชื่อเสียงโด่งดัง!

สามารถเจาะเข้าไปในบริษัทที่เด่นทางด้านการป้องกันระบบเครือข่าย แถมยังไม่ถูกพบตัว บอกเลยว่าแทบเป็นไปไม่ได้!

ท้ายที่สุดหลังจากการสืบสวนและวิเคราะห์จากหน่วยงานมากมาย พวกเขาก็สรุปได้ว่ามีคนไม่ถึงสิบคนที่สามารถแฮกอะไรอย่างนี้ได้!

จางเอ่อร์พูดอย่างตกใจ "จริงหรือหลอกเนี่ย?"

เหมิงอี้ถอนหายใจ "เหตุการณ์สะเทือนวงการ ‘ปรากฏการณ์เทพเจ้าแฮกเกอร์’ ที่เกิดปีที่แล้วเป็นฝีมือของเจ้าหน้าที่ฟ่านเหรอ?"

แน่นอนว่าพวกเขารู้จักเหตุการณ์นั่น ตอนนั้นพวกเขารู้สึกพิศวงสุดๆ เลยว่าเทพเจ้าที่ไหนเป็นคนทำ แต่กลับกลายมาเป็นฟ่านอิงอวิ๋นซะได้?

ตำรวจไซเบอร์รุ่นเยาว์วัยคนหนึ่งยกมือถาม "ถ้าผู้มีฝีมือมากมายทั่วโลกยังหาไม่เจอว่าใครทำ แล้วรู้ได้ไงว่าเป็นเจ้าหน้าที่ฟ่าน?"

"ฟังฉันนะ" ฟางเสียวสุ่ยพูดเสียงค่อย "จริงๆ แล้ว ลือกันว่าพี่สาวฟ่านไม่คิดจะปิดบัง IP ตัวเองเลย ตั้งใจจะเจาะบริษัทแบบเปิดเผยสุดๆ ถึงคนอื่นจะไม่เชื่อ แต่ฉันเชื่อหมดใจ ลองนึกถึงอารมณ์พี่สาวฟ่านสิ เธอเคยทำอะไรลับหลังด้วยเหรอไง? นี่ต้องเป็นฝีมือเธอแน่นอน ตอนที่บันทึกถูกพบโดยสำนักงานตรวจตราความมั่นคงไซเบอร์พบเข้า พวกเขาก็รีบปิดข่าว บวกกับจัดการลบหลักฐานทั้งหมดไม่ให้สาวตัวได้ นอกจากนั้น พวกนายคิดว่าเพราะอะไรมหาวิทยาลัยถึงไล่พี่สาวฟ่านออก? แถมจะยังให้เธอจากการเป็นตำรวจอีก? มันเป็นเพราะว่าเหตุการณ์นี้เธอทำผิดกฎน่ะสิ!"

จางเย่รู้สึกทึ่งกับสิ่งที่ได้ยิน

เหมิงอี้กล่าวต่อ "งั้นเธอมาลงเอยกับที่สำนักงานตรวจสอบความมั่นคงไซเบอร์ได้ไง?"

ฟางเสียวสุ่ยพูด "เป็นเพราะหัวหน้าพวกเรากับรองหัวหน้าจ้าวสู้รบเพื่อเก็บพี่สาวฟ่านไว้ พวกเขาใช้สายสัมพันธ์กับกรมตำรวจร้องขอให้เสนอย้าย ฉันได้ยินมว่าพวกเขาต้องแบกรับความกดดันเยอะเลยแหละตอนนั้น แถมพวกผู้นำก็ไม่ค่อยเห็นด้วยอีก เพราะท้ายที่สุดการรับใครสักคนที่เพิ่งก่อเรื่องใหญ่ไว้ เข้ามาในสำนักงานตรวจสอบความมั่นคงไซเบอร์ก็คงไม่ต่างกับเอาระเบิดมาไว้ที่นี่ แต่หัวพวกเราก็ตอบโต้ว่า ‘สำนักงานตรวจสอบความมั่นคงไซเบอร์ยังไม่เคยใช้แฮกเกอร์ที่ถูกคุมขังมาช่วยในการแก้ไขคดีเลย ถึงแม้สหายฟ่านอิงอวิ๋นจะทำผิดพลาดไป แต่เธอก็ยังเป็นสหายในวงการตำรวจนี้ เปรียบกับพวกแฮกเกอร์ที่ทำแต่เพื่อเงินและชื่อเสียงแล้ว ใครบ้างที่จะยอบรับความเสี่ยงมหาศาลเพื่อกู้ขื่อเสียงเกียรติยศประเทศชาติ?’ เพราะคำพูดเหล่านี้ทำให้พวกเขายอมอ่อนข้อและอนุญาตให้พี่สาวฟ่านเข้าร่วมกับสำนักงานตรวจสอบความมั่นคงไซเบอร์ เธอไม่ได้ถูกจัดการและก็ไม่ได้รับบทลงโทษอะไรด้วย แต่งานแล้วก็ชีวิตส่วนตัวของเธอต้องถูกจำกัดขอบเขตไว้ นี่รียกว่าทำดีชดใช้ความผิดแหละ"

"ทำไมยิ่งใหญ่อย่างนี้นะ?"

"ฉิ*! กลายเป็นว่าพี่สาวฟ่านนี่โคตรคนของแท้!"

"งั้นฉันก็เป็นเพื่อนร่วมงานกับคนเทพใน ‘ปรากฏการณ์เทพเจ้าแฮกเกอร์’อะดิ! สวรรค์! ตอนที่ฉันรู้ว่าคนลงมือเป็นคนจีนนะ ฉันนี่นับถือมานานแล้ว! คิดว่าอยู่ไกลสุดฟ้ากลับอยู่เพียงใต้จมูก!"

ปรากฎการณ์เทพเจ้าแฮกเกอร์ — เป็นชื่อกล่าวขานถึงแหตุการครั้งโน้น นักเจาะระบบผู้แฮกโดยไม่แตะสัญญานเตือนสักเส้น เหตุการณ์ที่ไม่มีคาดฝันถึงว่าจะเกิดขึ้นจนเป็นเหตุของคำว่า ‘เทพเจ้า’

ทุกคนต่างทึ่ง!

ข่าวซุบซิบที่เหมือนเรื่องเพ้อฝัน แต่ถ้าลองมองดูใกล้ๆ แล้ว มันกลับน่าเชื่อถือขึ้นเรื่อยๆ เหตุผลทั้งหลายน่ะมันน่าเชื่อมาก

บุคคลิกของเจ้าหน้าที่ฟ่าน…

ทักษะของเจ้าหน้าที่ฟ่าน…

ต่างตรงกับเสียงลือเสียงเล่าทั้งหมด!

ถึงอย่างนั้นทำไมรองหัวหน้าจ้าวและหัวหน้าของสำนักงานตรวจสอบความมั่นคงไซเบอร์ไม่กล่างถึงตอนที่มีคนทำกริยาหยาบคาบกับเจ้าหน้าที่ฟ่านกัน นั่นเป็นเพราะว่าพวกเขารู้ความสามารถอันน่าเหลือเชื่อของเจ้าหน้าที่ฟ่านดี เพราะเป็นเหตุการระทึกขวัญเมื่อปีกลาย พวกเขาจึงไม่สามารถเปิดเผยอะไรได้ เพราะอย่างนั้นทำให้ภาพลักษณ์ของเจ้าหน้าที่ฟ่านที่คนอื่นเห็นว่าเป็นคนไร้ความรู้ แถมเป็นเด็กเส้นของบุคลากรระดับสูง!

ผิดพลาดใหญ่หลวง!

ความจริงกลับกลายเป็นอื่น!

เหมิงอี้พูดอย่างตื่นเต้น "ฉันจะกราบเธอเป็นอาจารย์! พวกเธอคิดว่าจะมีหวังไหม?"

ฟางเสียวสุ่ยเหลือบมอง "นายคิดว่าไงล่ะ?"

เหมิงอี้ "......" เขาดูหมดอาลัยตายอยากหลังเงียบไปชั่วอึดใจ จะมีหวังไหมน่ะเหรอ? แหงแหละว่าไม่ อยากจะเป็นศิษย์คนอย่างเจ้าหน้าที่ฟ่าน ถ้านายกล้าไปพูดกับเธอ เธอคงได้ด่าเปิงกลับมาแน่ มันน่าจะดีกว่าถ้าไม่ไปยั่วโมโหเทพเจ้า รับไม่ไหวหรอก!




===================

[1] ฮันนีพอต (Honeypot) คือ กับดักที่ติดตั้งเพื่อดักจับ เบี่ยงเบน หรือบางครั้งอาจตอบโต้การพยายามใช้ระบบสารสนเทศโดยไม่ได้รับอนุญาต


*-*-*-*-*-*-*-*-*-*-*-*-*-*-*-*




[Go To Next Chapter]( ./31.md)