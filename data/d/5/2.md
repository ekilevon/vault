##บทที่ 402 : เตะอีกคนบินไปแล้ว！
"เหย***!"

"มีคนทำร้ายกัน!"

"โอ้!"

"อีอันอ๊กถูกทำให้บินไปแล้ว!"

"นั่นใครน่ะ! หมอนั่นใคร?"

"โครตดุ! มองหน้าตรงๆ ไม่ได้แหง!"

"เขาบินจริงดิ! เหย*! บาทาแม่*ทรงพลังฉิ*!"

เป็นฉากที่ไม่มีใครรู้ว่าจะตอบสนองอย่างไรดี ทั้งเป็นฉากที่ฝังลึกติดตาของทุกคนทันที ฉากนี้แม้อยากให้เกิดขึ้นแต่กลับไม่มีทางเกิดขึ้นได้ ถึงอย่างนั้นทุกคนก็ตะลึงกันหมดที่เหตุการณ์นี้เกิดขึ้นแล้วจริงๆ! ต่อหน้าต่อตาทุกคนด้วย!

อีอันอ๊กพุ่งหลาวก่อนถึงประตูสแกนย้อนกลับมา!

และแล้วอีอันอ๊กก็จอดกระแทกลงพื้น แหกปากร้องครวญคราง!

แม่*เรื่องจริงเว้ย! ทุกอย่างเกิดขึ้นจริงไม่ได้ตาฝาดกันสักคน!

ไม่มีอะไรจะบรรยายได้มากที่สุดเท่าคำว่าอ้าปากค้าง! เหล่าคนดังต่างตกตะลึง บรรดาแฟนคลับของอีอันอ๊กต่างเงียบกริบ ทุกคนเบิกตาค้างด้วยความงงงวยไปยังคนที่อยู่ตรงประตูแสกน พวกเขาไม่เข้าใจเลยว่าคนกล้าหาญชาญชัยขนาดนี้โผล่มาจากไหน!

ทำร้ายคนจริงดิ?

เขากล้าทำร้ายคนจริงๆ อะ?

หมอนี่เป็นใคร? แต่นั่นอีอันอ๊กเชียวนะ! ดาราชื่อดังเลยนะนั่น!

เป็นไปได้ยังไง! ทำไมคนที่ดูปัญญาอ่อนอย่างนั้นถึงมาโผล่แถวๆ สถานี CCTV ได้? นอกจากนี้ยังอยู่ในทางเดินพิเศษที่มีไว้ให้เฉพาะเหล่าคนดังอีกต่างหาก?

เลยเที่ยงคืนไปแล้ว ท้องฟ้ายามราตรีแผ่ปกคลุมกลืนกินแสงสว่างจนมีไม่มากนัก หลายคนจึงมองเห็นหน้าเขาไม่ค่อยชัด กระทั่งเขาคนนี้เดินออกจากประตูสแกนที่ละก้าว ทำให้ทุกคนเห็นเขาได้ชัดขึ้ัน!

มีคนกรีดร้อง!

"นี่มัน…..."

"เชี่*! จางเย่!"

"อาจารย์จางจริงๆ ดิ!"

มีหลายคนที่ไม่รู้จักเขา แต่บางคนกลับจำเขาได้ จางเย่เป็นที่รู้จักไม่น้อยในเมืองหลวง ถึงแม้จะมีคนส่วนน้อยที่นึกชื่อเขาไม่ออก แต่หลังจากเห็นหน้า พวกเขาก็สามารถเชื่อมโยงไปถึงงานเฉพาะตัวและ ‘ตำนานเรื่องราว’ ของจางเย่ได้!

"ไม่ได้มองผิดใช่ไหม?"

"ไม่ผิดชัวร์! เขานั่นแหละ!"

"ใช่แน่ ใช่แน่ๆ! พ่อแม่ฉันดูรายการเขาทุกวัน! ไม่ผิดแน่นอน!"

เสียงถกเถียงท่ามกลางฝูงชนเหมือนจะไม่หยุดลงง่ายๆ

สำหรับคนที่รู้จักจางเย่ดี หรือรู้ว่าเขาเคยทำอะไรมาบ้างไม่รู้จะหัวเราะหรือร้องไห้ดี ไม่ต้องสงสัยเลยว่านี่คือจางเย่แน่นอน อาจารย์จางผู้เป็นที่รู้จักว่าเป็นสายอันธพาลแห่งวงการบันเทิง ชื่อของเขาถูกจับตาโดย SARFT แถมยังขึ้นแบล็กลิสต์อันดับหนึ่งของ SARFT ปีนี้อีก! กลายมาเป็นอาจารย์หัวรุนแรง ที่เปิดสงครามกับโลกวรรณกรรม จากคำบอกเล่าและวีรกรรมของอาจารย์จางไม่ใช่ใครก็ได้ที่จะไปวัดได้ เป็นอันธพาลสายลุยตั้งแต่หัวจรดเท้า ไม่ว่าใครที่ได้พบเจอก็ล้วนขยาดต้องถอยหนี!

ทำร้ายคน?

ตีคนดัง?

คนอื่นอาจจะไม่ทำ แต่ถ้าเป็นอาจารย์จางแล้วละก็ ทำแหงๆ เรื่องอย่างนี้มีแค่อาจารย์เท่านั้นแหละที่จะตั้งตนเป็นอัธพาลร้านถิ่นได้!

สถานการณ์วุ่นวายแล้ว!

นี่ต้องดึงดูดความสนใจแน่!

หลายคนต่างรู้สึกไม่อยากจะเชื่อ หลายคนต่างยืนนิ่งงันพูดอะไรไม่ออก หลายคนต่างรู้สึกพลุ่งพล่านเหมือนโดนฉีดเลือดไก่!

ที่พวกเขารู้สึกพลุ่งพล่านไม่ใช่เพียงแค่เพราะฉากน่าตื่นเต้นพวกนี้ แต่ยังเป็นความพลุ่งพล่านมาจากความขับข้องใจ ความขับข้องใจที่ทำพวกเขาเดือดจัด กับการต้องเห็นอีอันอ๊กและสองบอดี้การ์ดเดินออกไปอย่างไร้น้ำใจหน้าตาเฉย แถมพวกเขายังทำอะไรไม่ได้อีกด้วย แต่ตอนนี้ ในที่สุดก็มีคนมายืนหยัดแทนพวกเขาแล้ว แถมเขายังไม่ใช่คนธรรมดาทั่วๆ ไปอีกด้วย แต่เป็นคนดังที่อุดมไปด้วยชื่อเสียงและเกียรติยศ!

นี่ทำให้พวกเขาระบายความขุ่นเคืองออกมาได้!

"เตะได้ดี!" ใครคนหนึ่งตะโกนออกมาเสียงดังลั่น!

คนจำนวนนับไม่ถ้วนหันไปมองคนที่พูดออกมา คนคนนั้นหดคอตัวเองกลับไป กระแอมไอเสียงดัง ก่อนที่เขาจะพูดอะไรต่อ คนที่เหลือก็โพล่งออกมา!

"ใช่ เตะได้ดี!"

"จะดีกว่าถ้าเจ้านี่ถูกเตะจนตายไปซะ!"

"คิดว่าเป็นดาราแล้วจะทำกิริยาอย่างนี้กับแฟนๆ ได้เหรอ? เป็นคนยังไงเนี่ย!"

"อาจารย์จาง! คุณทำได้ดีเลิศประเสริฐศรีที่สุด!"

เสียงตะโกนสนับสนุนดังสนั่นไปทั่วสถานี CCTV!

ถึงอย่างนั้นก็ยังมีเสียงค้านอยู่ประปรายมาจากฝูงแฟนคลับแดนตายของอีอันอ๊ก หรือจะเรียกว่าแฟนคลับไร้สมองก็ได้

ผู้หญิงอ้วนพูดอย่างโมโห "ใครให้นายไปทำร้ายเขา!"

"อันอ๊กโอปป้า! เป็นอะไรหรือเปล่า? สบายดีไหม?" บางคนหันไปถาม

ชายวัยกลางคนที่ยืนอยู่ข้างหลังทนไม่ไหวอีกต่อไป "นังหนู เขาประพฤติตัวกับแฟนคลับแบบนั้น เธอยังจะสนับสนุนเขาอีกเรอะ? คิดอะไรอยู่!"

หญิงสาวเหลือบไปมองอย่างฉุนเฉียว "ฉันชอบอีอันอ๊ก ลุงมายุ่งอะไรด้วย!"

ชายหนุ่มอีกคนพูดกับเธอ "หนึ่งในพวกคุณถูกผลักล้มลงบนพื้น คุณไม่คิดจะช่วยหรือสนใจด้วยซ้ำ ตอนนี้ตัวต้นเรื่องล้มลง คุณยังจะห่วงเขากว่าคนชาติเดียวกันอีกเหรอ? คิดได้ยังไง! กล้าตะโกนใส่พวกเราได้ยังไง! พ่อแม่ไม่สั่งสอนเหรอไง! กล้ากลับผิดเป็นถูกได้ยังไง!"

ถึงแม้แฟนคลับเดนตายที่ยืนอยู่ข้างอีอันอ๊กจะลดลง ทว่าก็ยังพอหลงเหลืออยู่ ทั้งสองฝั่งต่างก่นด่ากันไปมา!

ฉือซิ่วฟางร้องเสียงดัง "จางน้อย!"

นักกายกรรมคนหนึ่งที่จางเย่ไม่รู้จักพยายามส่งสัญญาณให้จางเย่!

บาทาของจางเย่รอบนี้ทำเอาเหล่าคนดังในประเทศอกสั่นขวัญแขวนกันไปหมด พวกเขาต่างสงสัยว่าจางเย่มีความกล้าเทียมฟ้าขนาดไหน? ไม่ใช่ว่าพวกเขาไม่เคยเห็นคนถูกทำร้ายมาก่อน แต่เป็นเพราะไม่เคยเห็นคนดังต่อยตีกับคนดังต่างหาก แถมยังในบริเวณงานรายการคืนส่งปีของทางสถานี CCTV แน่นอนว่าต่อหน้าคนทั่วไปและเหล่าคนดังด้วย ฉากนี้ทำให้ผู้ที่มีความรู้กว้างขวางที่เดินทางทั่วแม่น้ำแยงซี ข้ามผ่านห้าแม่น้ำสี่ทะเลตกตะลึงจังงันได้!

มีเสียงร้อนทุกรูปแบบ!

หลายคนต่างแสดงปฏิกิริยาแตกต่างกัน!

ถึงอย่างนั้นจางเย่ไม่สนพวกเขาโดยสิ้นเชิง ทำเป็นหูหนวกก่อนจะก้าวย่างไปหาอีอันอ๊กแล้วพูดว่า "ฉันจะพูดซ้ำอีกครั้ง! ฟังให้ดี! ถ้านายไม่พูดขอโทษ วันนี้จะไม่มีใครออกไปจากที่นี่ได้ทั้งนั้น!" ทันใดนั้นเขาก็เอาร่างกายตัวเองไปปิดบังทางเข้าประตูสแกนไว้ "ถ้าไม่เชื่อ จะมาลองก็ได้! คิดว่านายอยู่ที่ไหนกัน? คนอื่นอาจจะไม่สน? ได้ คนอื่นไม่ แต่ฉันสน!"

เขาถูกเพ็งเล็งโดยพนักงานรักษาความปลอดภัยของสถานีทันที!

พนักงานรักษาความปลอดภัยอีกคนเห็นฉากต่อสู้และถึงกับตะลึงงันไป จิตใต้สำนึกสั่งให้เขาพุ่งเข้าใส่จางเย่แล้วไปบังข้างหน้าอีอันอ๊กไว้ ไม่รู้ว่าเป็นเพราะความเป็นมืออาชีพหรือเหตุผลอื่น เขาตะคอกใส่จางเย่ "คุณจะทำอะไรน่ะ! อย่านะ!"

เพราะอย่างนั้น ทุกคนถึงได้เห็นลูกแตะอีกครั้ง พร้อมภาพคนลอยขึ้นอีกครั้ง!

จางเย่เตะไปที่สะโพกของพนักงานรักษาความปลอดภัย ส่งเขาลอยขึ้นไปเหมือนกับอีอันอ๊ก แต่เพราะจุดที่เตะนั้นมีศูนย์กลางโมเมนตัมคนละที่ ตัวเขาจึงถูกหมุนกลางอากาศ!

"อั๊ค!" พนักงานรักษาความปลอดภัยคนนั้นถูกโยนออกมาแล้ว

บรรยากาศพลันเงียบกริบอีกครั้ง!

จางเย่ชี้ไปที่กลางหน้าพนักงานรักษาความปลอดภัย "นายเพิกเฉยตอนที่คนธรรมดาถูกทำร้าย! ตอนที่คนเหล่านั้นเรียกร้องหาความยุติธรรม นายกลับไปหยุดพวกเขาไว้! ตอนนี้คนที่เรียกว่าดาราจากเกาหลีมีปัญหา นายกลับเป็นห่วงยิ่งกว่าพ่อแม่มันซะอีก! เอ็งแม่*เป็นบ้าอะไร! สมองเป็นญาติกับลาเหรอไงหา!?"

*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./3.md)