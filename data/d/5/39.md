##บทที่ 439 : ไวรัสอาละวาด!
เกาหลี

การแพร่ระบาดของไวรัสทวีความร้ายแรงขึ้น!

แพนด้าจุดธูปจุดไฟลามไปทั่วเกาหลี ทั้งคอมพิวเตอร์ส่วนตัว สำนักงาน หรือของรัฐบาลต่างไม่มีใครรอดพ้น ไวรัสยังคงแพร่กระจายอย่างต่อเนื่อง!

บนโซเชียลเกาหลีตอนนี้ไม่มีใครสนใจเรื่องของสงครามไซเบอร์หรือเรื่องอีอันอ๊กอีกต่อไป ทุกหนแห่งมีแต่เสียงก่นด่า!

"ฉันโดนแล้ว!"

"จะบ้าตาย! ล้างคอมฯ ใหม่! ไม่เหลืออะไรเลย!"

"หอ*หั*! ฉันเพิ่งล้างคอมฯ ลงใหม่ได้สิบนาที เพิ่งจะเข้าเน็ตอีกรอบแม่*ติดเชื้อแพนด้าอีกแล้วโว้ย! ไวรัสห่*นี่อะไรของมันวะ!"

"แฮกเกอร์จีนบัดซบที่สุด!"

"รังแกกันชัดๆ!"

"โมโหแทบตายแล้ว! คอมฯ รักของข้า!"

"ตอนนี้มีผู้ติดเชื้อเท่าไรแล้ว?"

"รัฐยังไม่ประกาศ แต่เห็นว่าหลายหมื่นแน่ะ!"

"สวรรค์ สรุปแล้วไอ้ไวรัสนี่มันอะไรกัน! คนเขียนไวรัสแม่*เล*เกินไปแล้ว!"

"คอมฯ ที่บ้านฉันห้าเครื่อง ของฉัน พี่สาว น้องชาย ภรรยา พ่อแม่ คอมฯ ทุกคนติดเชื้อไวรัสแพนด้านี่กันหมด!"

"สวนเลย!"

"แฮกเกอร์ฝ่ายเราล่ะ? สวนกลับไปสิ!"

"ไม่ต้องแหกปากแล้ว ฉันเพิ่งได้ข่าวมา ว่าแฮกเกอร์ฝ่ายเราเองก็ติดเชื้อกันหมดล่ะ กำลังยุ่งกับคอมฯ ตัวเองกันอยู่ พวกเขายังเอาตัวเองไม่รอด จะไปทำอะไรได้อีก!"

"กองทัพของ JIN ติดไวรัส?"

"พวกนั้นเป็นแฮกเกอร์ระดับโลกเชียวนะ!"

"บัดซบ! พวกเราไปล่วงเกินคนแบบไหนกันเนี่ย!"


……


ที่บ้าน

จางเย่ยังไม่นอน มัวแต่นั่งดูผลงานของตนเองอยู่ เขายังคงรู้สึกประหลาดใจสุดๆ เมื่อพบว่าอัตราการแพร่กระจายของไวรัสนั้นเกินกว่าที่คาดเอาไว้ เขาไม่คิดว่าไวรัสตัวนี้จะสามารถแผลงฤทธิ์ในโลกใบนี้ได้ดียิ่งกว่าในโลกของเขาขนาดนี้ อาจเพราะระบบป้องกันความปลอดภัยของโลกนี้ดีเกินไป กล่าวได้ว่าแอนตี้ไวรัสร้ายกาจจนคนทั่วไปนั้นละเลยความระมัดระวังในการท่องอินเทอร์เน็ต การแพร่กระจายของแพนด้าจุดธูปจึงได้รวดเร็วถึงเพียงนี้!

แต่แค่นี้จะพอเหรอ?

เขาจะหยุดมือเท่านี้หรือ?

แน่นอนว่าไม่ นี่มันแค่เบาะๆ จางเย่นั้นเจ้าเล่ห์ จึงยังมีวิธีอีกมากมายให้ใช้งาน อย่างเช่น…

เขารีบป้อนคำสั่ง จากนั้นเข้าไปหาเว็บไซต์แปลภาษาเกาหลี

เรียบร้อย!

สำเร็จเสร็จสิ้น!

ลูกพี่จะลุยต่ออีกครั้ง!


……


คนที่โดนหนักที่สุด ยังคงเป็นอีอันอ๊กกับบริษทและเหล่าเพื่อนฝูง ซึ่งถือเป็า ‘เป้าหมายหลัก’ ของแพนด้าจุดธูป อีอันอ๊กนี่ยิ่งไม่ต้องพูดถึง คอมพิวเตอร์ของเขาโดนฝูงแพนด้ายึดไปเรียบร้อยแล้ว คอมพิวเตอร์ในบริษัททั้งหนึ่งร้องยี่สิบห้าเครื่องและเหล่าคนที่ติดต่อกันบ่อยๆ รวมถึงเหล่าบริษัทในวงการบันเทิงที่ติดต่อกันก็ติดเชื้อไปตามๆ กันหมด!

มีคนโทรหาอีอันอ๊กเป็นจำนวนมหาศาลทีเดียว

"อีอันอ๊ก ส่งเมลบ้าอะไรมาให้ฉันวะ! ทำไมติดไวรัสมาด้วย! คอมฯ บริษัทฉันติดไวรัสไปด้วยหมดแล้ว! นายทำบ้าอะไร?"

"คุณพัค คอมฯ ผมติดไวรัสครับ ผม ผมไม่ทราบมาก่อนจริงๆ"

"เรื่องนี้เป็นนายแกว่งเท้าหาเสี้ยน! ไอ้พวกแฮกเกอร์จีนนั่นบุกมาก็เพราะนาย! ช่วงนี้นายสนใจเรื่องของตัวเองเถอะ! อย่าหาเรื่องมาให้ฉัน!"

"ขอโทษด้วยครับคุณพัค ขอโทษจริงๆ ครับ"

"พอแล้ว!"

อีอันอ๊กก็โมโหเดือดปุดๆ ไม่ต่างกัน ในคอมพวเตอร์เขามีเอกสารและข้อมูลสำคัญจำนวนมาก เขารีบฟอร์แมตไดรฟ์ C จากนั้นจัดการล้างเครื่องอีกรอบ คอมพิวเตอร์จึงกลับมาใช้การได้ เขาจัดการเข้าไปเช็กเอกสารก่อนเป็นอันดับแรก เฮ้อ ยังอยู่ โชคดีจริงๆ ต่อด้วยเข้าอินเทอร์เน็ตไปจัดการงานที่ยังค้างคาต่อ คราวนี้คลิกเว็บไซต์และอีเมลอย่างระมัดระวังขึ้น ในใจอดวิตกหวาดกังวลสุดๆ ไม่ได้

หือ?

นี่มัน?

อีอันอ๊กพลันพบว่า ในเว็บบอร์ดแห่งหนึ่ง มีคนออกมาโพสต์โปรแกรม ‘โปรแกรมป้องกันไวรัสแพนด้าจุดธูป’ นอกจากเขาแล้ว ยังมีคนเกาหลีที่ได้พบอีกมาก!

"เยี่ยมเลย!"

"โปรแกรมเมอร์เราเก่งจริงๆ!"

"เจ๋ง!"

"ทำไมถึงมีโปรแกรมออกมาไวงี้ล่ะ? ป้องกันได้ด้วย?"

"ฮ่าๆๆ ไม่ต้องกลัวแพนด้าจุดธูปต่อไปแล้ว!"

อีอันอ๊กกับชาวเกาหลีอีกนับไม่ถ้วนตรงเข้าไปดาวน์โหลดด้วยความตื่นเต้นสุดๆ ในที่สุดก็รอดแล้ว!

จากนั้น เมื่ออีอันอ๊กเปิดโปรแกรมป้องกันแพนด้าขึ้นมา เขาก็เห็นแพนด้าหน้าตาคุ้นเคยตัวหนึ่งกระโดดออกมาที่หน้าจอคอมพิวเตอร์ของเขา!

"เว*เอ๊ย!" อีอันอ๊กแทบร้องไห้!

ติดไวรัสอีกแล้ว!

ตัวป้องกันคือไวรัสนี้นี่เอง!

ทุกคนที่ดาวน์โหลดไฟล์นี้ไป ต่างก็ติดเชื้อนี้อีกครั้ง!


……


ที่หน่วยหนึ่ง

เหมิงอี้ตะโกน "เฮ้ย เกาหลีมีตัวป้องกันไวรัสแพนด้าฯ แล้ว!"

"ไวขนาดนั้นเชียว?" ฟางเสียวสุ่ยแปลกใจ "ยอดฝีมือฝั่งนั้นมีไม่น้อยเลยนะคะ"

จางเอ่อร์เห็นหัวหน้าไม่อยู่ก็กระซิบว่า "ไม่น่าเลย ถ้าเกิดออกมาช้าอีกหน่อย คอมฯ ที่ติดไวรัสของมันคงมากกว่านี้ จะได้ให้บทเรียนมันหนักๆ!"

ตำรวจหญิงถอนหายใจ "ช่วยไม่ได้ พวกนั้นโชคดีชะมัด"

ฟางเสียวสุ่ยกล่าว "พวกเราก็โหลดมาดูหน่อยเถอะ เผื่อจะได้ใช้ด้วย"

ทว่าเมื่อฟางเสียวสุ่ยเข้าไปโหลดไฟล์ที่ชื่อโปรแกรมป้องกันไวรัสมา กลับต้องตะลึงตาค้าง "นี่ นี่มันไม่ใช่โปรแกรมป้องกันไวรัส! แม่*คือตัวไวรัสเองชัดๆ!"

ตำรวจหญิงคนนั้นได้ยินเข้าก็หลุดขำพรืด!

ฟางเสียวสุ่ยพูดจบ ตัวเธอก็ได้แต่ยิ้มขื่น!

เหมิงอี้กับตำรวจไซเบอร์อีกสิบกว่านาย "..."

ไม่ต้องถาม เรื่องนี้คือฝีมือ ‘2’ นี่เอง!

บัดซบ! เจ้าแฮกเกอร์นี่มันชั่วร้ายเกินไปแล้ว! ใช้แพนด้าจุดธูปทำร้ายคนไปรอบหนึ่ง พอมีคนติดไวรัสเยอะเข้า ก็ปลอมตัวเป็นโปรแกรมป้องกันไวรัสไปจัดการหลอกคนอีกต่อหนึ่ง! นายแม่*จะโหดสั**เกินไปแล้ว! นายจำเป็นต้องเกลียดเกาหลีหนักขนาดนี้เชียวเรอะ!

ต่งจื้อเฉียงพอกลับมาจากประชุม ก็รู้เรื่องนี้เช่นกัน คุณต่งเห็นแล้วทั้งขำทั้งฉุน ไม่ทราบจะพูดอะไรออกมาดี!

ช่างเป็นวิธีที่ชั่วร้าย!

ช่างเป็นฝีมือที่ต่ำทราม!

นี่คือแฮกเกอร์ระดับโลกจริงๆ หรือ?

ต่งจื้อเฉียงกับพวกต่างยิ้มเจื่อน แต่ก็อดยอมรับไม่ได้ว่าวิธีการนี้ช่างหลอกลวงได้สาหัส! อย่าพูดถึงเรื่องที่คนเกาหลีนั้นไม่มีสามัญสำนึกของการป้องกันไวรัสอยู่เลย แม้แต่พวกต่งจื้อเฉียงที่เผชิญหน้าการโจมตีมาหลายครั้ง รับมือกับไวรัสแฮกเกอร์มาหลายปี อีกฝ่ายก็ยังนับว่าเป็น ‘ตัวเอ้’ จริงๆ เผลอหน่อยเดียวก็เรียบร้อย! ‘2’ คนนี้ช่างชั่วช้าฉิ*หา*!

ทางฝ่ายเกาหลี ตัวโปรแกรมป้องกันนี้คือบัตรผ่านใบใหญ่ก็ว่าได้ เพราะบางคนมีนิสัยขี้ระวัง ไม่เปิดลิงค์แปลกและไม่เปิดอีเมลผิดปกติ แต่พอเห็นตัวป้องกันไวรัสแพนด้าจุดธูปก็ยังอดกดดาวน์โหลดด้วยความตื่นเต้นไม่ได้!

แค่นั้นเอง จบเกม!

สิบกว่านาทีให้หลัง ทางฝั่งเกาหลีได้ประกาเตือนภัยไวรัสสีแดงเป็นครั้งที่สอง แจ้งว่าตัวไฟล์ที่ชื่อโปรแกรมป้องกันไวรัสแพนด้าจุดธูปนั้นคือไวรัสเอง! ยิ่งไปกว่านั้น ทางฝ่ายผู้เกี่ยวข้อกับบริษัทโปรแกรมป้องกันไวรัสของเกาหลี รวมไปถึงองค์กรฐานข้อมูลไวรัสและบริษัทป้องกันความปลอดภัยระดับโลกต่างก็มาจับมือกัน ร่วมมือกันศึกษาไวรัสตัวนี้เป็นการเร่งด่วน!


……


อีกแห่งหนึ่ง

YOYOT (US) : เห็นกันแล้วยัง?

TOM (UK) : เห็นแล้วๆ ฉันคิดไม่ถึงจริงๆ ว่า ‘2’ จะโจมตีด้วยไวรัส นี่เป็นวิธีที่ยากที่สุด แถมยังเป็นวิธีแพร่กระจายได้ลำบากที่สุด ไม่คิดเลยว่าจะเขียนไวรัสชนิดใหม่ออกมา แถมยังเป็นไวรัสที่มีอำนาจทำลายล้างสูงอีกด้วย ฉันเพิ่งเอาไวรัสมาลองเล่นดู ตัวซอร์สโค้ดไม่ได้แปลกพิเศษอะไรและไม่ได้ซับซ้อนอะไรด้วย แต่กลับโจมตีได้อย่างรุนแรง พวกเกาหลีคราวนี้ต้องปวดหัวหนักเชี่*ๆ!

ลูว์ฟ (RUS) : ประกาศเตือนภัยไวรัสขั้นสีแดง ไม่มีมากี่ปีแล้วนะ?

ฟูจิวาระ (JAP) : พวกแฮกเกอร์เกาหลีคราวนี้เจอเทพแล้ว!

ลูว์ฟ (RUS) : ที่น่าแปลกก็คือพวกเขา ความจริงแฮกเกอร์เกาหลีน่ะเป็นฝ่ายได้เปรียบก่อนแท้ๆ ตอนนั้นควรหยุดแล้วยอมเลิกราไปเอง ชนะสักหน่อยก็พอแล้วนะ แต่พวกเขากลับคิดจะลุกไล่เสียใหญ่โต คราวนี้เป็นยังไง? ไปแหย่เจ้า ‘2’ ที่เป็นยอดฝีมือเร้นกายของจีนเข้าให้ เป็นอะไรที่รับมือไหวที่ไหนกัน! มีคำพูดของจีนว่า ‘เหนือคนยังมีคน เหนือฟ้ายังมีฟ้า’ ฉันว่าสถานการณ์ตอนนี้น่ะใกล้จบแล้ว เจ้า ‘2’ นั่นเป็นบุคคลอันตราย วิธีการออกแบบไวรัสตัวนี้ บอกได้แค่ว่า น่ากลัวโคตรของโคตรเหง้า!

YOYOT (US) : ฉันเพิ่งลองเอาไวรัสแพนด้ามาเล่นดู แม่*ร้ายกาจจริงๆ แอนตี้ไวรัสกับไฟร์วอลไม่เคยรู้จักซะด้วย ต่อหน้าไวรัสตัวนี้มีแต่ต้องชีเปลือยให้มันเท่านั้นแหละ อ่อ ฉันเพิ่งพบว่าไวรัสตัวนี้น่ะเล็งเป้าไปที่ระบบปฏิบัติการภาษาเกาหลี ขณะที่กับระบบปฏิบัติการอื่น มันจะลดความรุนแรงลงไปเยอะ เจ้า ‘2’ นี่คงยั้งมือไว้อยู่ ถ้าเกิด ‘2’ ลงมือเต็มที่ ยกมือวางเท้าได้ตามใจ ป่านนี้ก็คงไม่รู้แล้วว่าสถานการณ์โลกจะเป็นอย่างไรต่อไป พวกเราอาจจะติดเชื้อไปด้วยก็ได้ JIN ซวยบรรลัยเลยที่ไปแหย่คนที่ไม่ควรแหย่เข้า!

‘2’ คือใคร?

ท่านเทพองค์นี้โผล่หน้ามาจากไหน?

คำพูดนี้ คือสิ่งที่แฮกเกอร์และเหล่าโปรแกรมเมอร์ทั่วโลกล้วนสงสัยติดอยู่ในใจ จีนนับว่าเป็นแหล่งพยัคฆ์ซุ่มมังกรซ่อนจริงๆ!


……


ฝ่ายจีน

มีคนโต้รุ่งไม่ยอมนอน ติดตามสถานการณ์ศึก!

เมื่อเห็นว่าฝ่ายเกาหลีปล่อยสัญญาณเฝ้าระวังขั้นสีแดง เห็นว่าไวรัสแพนด้าจุดธูปปั่นป่วนทั่วเกาหลี ขณะนั้น เหล่าประชาชนชาวจีนที่ติดตามสถานการณ์หน้าจอพลันระอุ ต่างออกมาส่งเสียงร้องกันวุ่นวาย!

"สุดยอดด!"

"ชักเดือดไปด้วยเลย!"

"แก้แค้นเจ๋ง!"

"ทำดีมาก!"

"แน่นอน! ท่าน ‘2’ ต้องยอดเยี่ยมที่สุด!"

"สมบัติของชาติจีนเราอย่างแพนด้าออกโรงแล้วโว้ย!"

" ‘ผู้ใดรุกรานแดนจงหัว มาตรแม้นอยู่ไกลจักต้องตาย!’ ทุกครั้งที่เห็นคำพูดของท่านเทพ ฉันโคตรคึกคักอ่ะ!"

"ใครบอกกันว่าจีนเราไม่เอาอ่าวเรื่องเทคโนโลยีอินเทอร์เน็ต? มาดูสิ! มาดูนี่! จีนเรามีแฮกเกอร์ระดับโลกเหมือนกันเว้ย!"

"ฮ่าาๆ"

"พวกติ่งซวยแล้วคราวนี้!"

"ให้พวกนายผยองมานานแล้ว! ถึงคราวพวกนายรับเคราะห์ซะบ้าง!"

"ฉันว่าแบบนี้ก็ไม่ถูกต้องมั้ง? ไวรัสคอมพิวเตอร์คืออาชญากรรมนะ!"

"คอมเมนต์บนประสาทรึเปล่า? พวกแฮกเกอร์เกาหลีบุกมาแฮ็กเว็บเราก่อนเถอะ พวกนั้นจะเป็นฝ่ายถูกได้ไง? โชคดีที่ท่านเทพอดรนทนไม่ไหว ลุกขึ้นมาสู้กลับ ทำไมกลายเป็นเราผิดซะงั้น? ฉันสนับสนุนท่านเทพ ‘2’ สุดแรง! สะใจมาก!"

"ฉันด้วย!"

"เหมือนกัน เห็นด้วยเต็มที่!"

"ตาต่อตา ฟันต่อฟัน!"

"ถูกต้อง ให้พวกมันนับหนึ่งได้ แต่ไม่ให้เรานับสิบห้า?"

"แค่เห็นก็สนุกแล้ว! ไอ้พวกโง่! คราวนี้เจอของแข็งเข้าล่ะสิ!"

แค่แพนด้าจุดธูปตัวเดียว ถึงกับทำให้ทางฝ่ายเกาหลีรู้สึกได้ถึงอันตราย พลอยทำให้ทั่วทั้งโลกต้องปั่นป่วน ทุกประเทศทั่วโลกหันมาจับตาดูอย่างใกล้ชิด เพื่อไม่ให้เกิดซวยขึ้นมาด้วย หากระบาดมาถึงประเทศตัวเอง อีกทั้งความวุ่นวายในอินเทอร์เน็ตครั้งนี้ คือครั้งที่รุนแรงที่สุดในประวัติศาสตร์ของเกาหลีแล้ว!

ไฟร์วอลไร้ทางป้องกัน!

แอนตี้ไวรัสไร้ทางกำจัด!

ระบบรักษาความปลอยภัยจนใจจะรับมือ!

แพนด้าสมบัติของชาติจีน ได้ปรากฏตัวบนคอมพิวเตอร์ทุกเครื่องของเกาหลี พวกมันไม่ได้มารุกราน ไม่ได้มาโจมตี พวกมันเพียงแต่มาบอกเกาหลีใต้ มาบอกทั่วทั้งโลกว่า -- ‘ผู้ใดรุกรานแดนจงหัว มาตรแม้นอยู่ไกลจักต้องตาย!’

ห้าหมื่น!

หนึ่งแสน!

สองแสน!

แพนด้าจุดธูปกวาดเกาหลีเรียบ!





*-*-*-*-*-*-*-*-*-*-*-*-*-*-*-*




[Go To Next Chapter]( ./40.md)