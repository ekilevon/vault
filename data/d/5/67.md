##บทที่ 467 : ชื่อเสียงเพิ่มพูนอย่างไม่คาดคิด
ทันทีที่ ‘ไผ่บนหิน’ ปรากฏขึ้น

ผู้คนต่างตื่นตระหนก!

และหัวเราะลั่นโดนใจ!

“อุปส์!”

“ฮาๆๆๆๆ”

“ฉันคาดไว้แล้ว! ฉันคาดไว้แล้วว่าต้องเป็นงี้!”

“ฉันก็คิดไว้แล้วเหมือนกัน! จางเย่เป็นคนยังไงน่ะเหรอ? เขาเป็นถึงอันธพาลจอมฉาวโฉ่แห่งวงการบันเทิงไง! จะให้มายอมรับผิดเนี่ยนะ! คิดเหรอว่าอาจารย์จางเย่จะมาตั้งหน้าตั้งตารอขอโทษ! ไอ้หยา อยากขำตาย! พวกคุณไม่รู้เลยสักนิดว่าจางเย่เป็นคนยังไง!”

“อาจารย์จางสุดยอด!”

“ฮุๆ กลอนดี! กลอนดี!”

“นี่แหละคืออาจารย์จาง!”

“อาจารย์จางทั้งวันไม่ปรากฏตัวออกมาเลย ทำเอาฉันกังวลไปหมดว่าเกิดอะไรขึ้นกับเขาหรือเปล่า หึหึ ดูเหมือนจะกังวลไปเสียเปล่าๆ อาจารย์จางคนนี้คืออาจารย์จางคนเดิมที่ฉันชอบ! ผู้ไม่เคยเหมือนใคร!”

“จางเย่ฉันรักคุณ!”

“อาจารย์จาง พวกเราจะสนับสนุนคุณตลอดไป!”

“หนึ่งไลก์ให้คุณ”

หลังจากถูกกดดันมานานจากพวกที่คอยด่าจางเย่ ถึงเวลาแฟนคลับของจางเย่ได้ปล่อยพลังแล้ว คนแล้วคนเล่าต่างออกมาโต้กลับ!

กลอนนี้ถูกส่งไปยังคนนับไม่ถ้วนทันที!

สื่อออนไลน์ทั้งหลายต่างตกตะลึง ราวกับเห็นโอกาสขายของ พวกเขารีบโพสต์ข่าวนี้และกลอน ‘ไผ่บนหิน’ ทันที!

เหล่าดาราที่ถูกแบนทั้งหมดต่างออกมาขอโทษยกเว้นจางเย่ จางเย่ไม่เพียงแต่ไม่ยอมรับว่าตัวเองผิด เขายังโต้กลับด้วยกลอนอีกต่างหาก หลายคนที่เห็นต่างไม่อยากจะเชื่อว่าจางเย่จะกล้าขนาดนี้ ที่ผ่านมาถึงพวกเขาจะรู้ว่าจางเย่หาญกล้ามาก ก็ไม่มีใครคิดว่าจะกล้าหาญขนาดนี้ ภาพกลอนและชื่อกลอนทำเอาผู้คนไม่กล้ามองไปตรงๆ แม้แต่น้อย!

กลอนนี้ต้องการสื่ออะไร?

ชัดเจนมาก ใครๆ ก็เข้าใจได้!

ดูเหมือนพยายามพูดเรื่องไผ่อยู่ แต่จริงๆ กำลังอ้างอิงถึงจางเย่ จางเย่เปรียบตัวเองเป็นไผ่ที่เติบโตอยู่ในหินผุผัง เขากำลังบอกผู้คนที่กำลังมีข้อสงสัยในตัวเขา วิจารณ์เขา มองเขาเป็นตัวตลกว่า :

‘พวกเอ็งแบนฉันเหรอ ก็แบนไป!’

‘พวกเอ็งสงสัยในตัวฉันงั้นเหรอ ก็สงสัยไป!’

‘พายุโถมฝนกระหน่ำ ทรายสาดหินถล่ม พี่ชายคนนี้ก็จะยืนหยัดมั่นคงอยู่ตรงนี้ คอยรับมือพวกเอ็ง เจ้าพวกพายุที่โถมกระหน่ำไปทั่ว!’

รัศมีพลังอำนาจและความหยิ่งยโสในกลอนค่อยๆ แผ่คุกคามปกคลุมไปทั่วในบรรยากาศ!

ไม่ใช่เรื่องเสื่อมเสีย แต่กลับโดนแบนเป็นเรื่องใหญ่หนักหนาเสียอย่างนั้น ทุกคนต่างรับรู้ได้เลยว่าจางเย่จบสิ้นแน่ บางคนคิดว่าจางเย่น่าจะยอมรับผิด บ้างคิดว่าเขาจะล้มลง บ้างว่าเขาคงโกรธแค้นอาฆาต แต่ด้วยสิ่งที่จางเย่แสดงออกมา คือเขาไม่สนใจใยดีอะไรแม้แต่น้อย เขาไม่กลัวอะไรทั้งนั้นแหละ!

รองผอ.เจี่ยโพสต์ “คนอย่างนี้เป็นพวกอันธพาล ขอบคุณที่เขาโดนแบน คราวหลังปัญหาจะได้ไม่เกิดขึ้นอีก!”

เวยป๋อของเมิ่งตงกั๋ว “จางเย่เป็นคนที่น่าผิดหวังมาก”

เวยป๋อของถังต้าจาง “ไอ้หยา เด็กคนนี้สอนอะไรไม่ได้แล้วล่ะ”

คนพวกนี้ต่างพยายามมุ่งเป้าประณามจางเย่ ทำตัวเหมือนตนเองสูงส่งเหนือใคร

ชั่วเวลานั้นเอง คนที่มีชื่อเรียกว่า ‘พี่ชายดาบยักษ์’ ได้ปรากฏตัวบนเวยป๋อ “พวกเอ็งปัญญาอ่อนสิท่า อนุญาตคนอื่นรุมด่ารุมประณามเขาได้ แต่กลับไม่อนุญาตอาจารย์จางตอบโต้ซะงั้น? พวกเอ็งเป็นบ้าไรเนี่ย! คิดว่าสูงส่งนักเรอะ! พวกเอ็งก็แค่ตัวตลกฝูงหนึ่ง ความสามารถไม่เทียบเท่าอาจารย์จาง ความนิยมก็ต่ำเตี้ยกว่าอาจารย์จาง มิน่าถึงได้ร่วมวงสนุกสนานเก่งกันเชียว พออาจารย์จางเจอปัญหาทีก็รีบวิ่งแจ้นออกมา เจอปัญหาอีกรอบก็รีบวิ่งแจ้นอีกรอบ ถ้ามีเวลาเยอะนัก ก็ไปฝึกตนพัฒนาสกิลตัวเองดีกว่าไหม! แม่*ไม่ใช่มาคอยอิจฉาคนอื่น!”

“พี่ชายดาบยักษ์พูดดีมาก!”

“เว*พวกนี้สมควรโดนด่า!”

“ไอ้พวกคนที่รู้จักแต่ซ้ำคนล้ม จริยธรรมคนพวกนี้ต้องต่ำช้ากว่าคนอื่นขนาดไหน จะไปพูดกับพวกเขาเพื่อ! ชื่อเสียงอาจารย์จางเยอะกว่าเป็นสิบเท่า อย่าหวังสูงคิดจะมาเยียบหัวอาจารย์จางขึ้นไปหน่อยเลย! ยังไม่สามารถพอหรอก! อาจารย์จางพูดได้ดี! หยัดอยู่แม้ลมโหมสี่ทิศทาง!”

หลายคนต่างก่นด่าจางเย่อยู่

“พูดอะไรวะ!”

“อาจารย์ถังความสามารถน้อยกว่าจางเย่งั้นเหรอ?”

“เหยียบแทนที่นั่งจางเย่? พูดบ้าๆ! ตอนที่อาจารย์ถังต้าจางเริ่มแสดงพูดตลก จางเย่ยังไม่เกิดเลย ตอนนี้อาจารย์ถังอยู่ในทำเนียบคนดังระดับ C! แล้วจางเย่ล่ะ?”

“ฮ่าๆ จางเย่อยู่ระดับ D ไง!”

“อาจารย์ถังกับอาจารย์เมิ่งพยายามทำดีกับจางเย่ในฐานะผู้อาวุโส แนะนำแนวทางแก่ผู้เยาว์ ให้หลบหลีกเลี่ยงหนทางแห่งความผิดผลาด นี่จึงเป็นเหตุให้พวกเขาพูดเช่นนั้น พวกคุณล่ะรู้อะไรบ้าง!”

“พอเถอะ ช่างพวกแฟนคลับของจางเย่ไปเหอะ ทหารน้ำ[1]พวกนี้โง่เง่าสิ้นดี ยังไงจางเย่ก็ถูกกำหนดให้จบสิ้นแล้ว”

“ใช่ วันนี้เขาต้องตกลงไประดับ D แน่ อีกไม่กี่วันก็ตกไป E พอเดือนถัดไปก็ไม่อยู่ในทำเนียบคนดัง!”

“ชนะเป็นเจ้า แพ้เป็นโจรเว้ย!”

“กร๊ากๆ แล้วไงถ้าจางเย่ไม่พอใจ ยังไงเขาก็อยู่ในวงการบันเทิงไม่รอดไปตลอดชีวิตหรอก เป็นดาราไม่ได้แล้ว ได้แต่เขียนกลอนบ่นไปเรื่อยเปื่อย!”

ชั่วพริบตา ก็เที่ยงคืนแล้ว!

ทำเนียบคนดังอัพเดต

ผู้คนที่ไม่ชอบในตัวจางเย่ต่างรีบเร่งไปดูด้วยความตื่นเต้น ร่วมด้วยแฟนคลับของอาจารย์ถัง ที่เตรียมรอแคปภาพวินาทีแห่งประวัติศาสตร์!

ทว่าทุกคนก็ต้องตกตะลึงหลังเห็นผลลัพธ์ ชั่วขณะนั้นทั่วทั้งอินเทอร์เน็ตพลันเงียบกริบ!

จางเย่ยังอยู่ในทำเนียบคนดังระดับ C !

ถังต้าจางยังคงอยู่ในทำเนียบคนดังระดับ D !

หากมองไปที่สถิติความนิยม ถังต้าจางที่ความนิยมเคยนำจางเย่ แต่ตอนนี้กลับตามหลังกว่า 4000 แต้ม อันดับของจางเย่ไม่เพียงไม่ร่วงเท่านั้น แต่แม่*กลับขึ้นแซงมาหนึ่งอันดับ! เขาไม่ได้เป็นอันดับสุดท้ายในทำเนียบคนดังระดับ C อีกต่อไป หากแต่เป็นที่สองจากสุดท้ายแทน ซึ่งเขาได้นำหน้านักเขียนอาวุโสชื่อดังที่เคยมีผลงานเบสเซลเลอร์ถึง 47 เล่ม!

ฉากนี้..ทำให้คนนับไม่ถ้วนดูหน้าโง่!

ฉากนี้..ทำให้ผู้คนทั่วโลกอินเทอร์เน็ตงุนงง!

ส่วนคนที่เป็นกลางจำนวนมากเผลอตะโกนลั่นเวยป๋อ!

“เหย*****!”

“ไมแม่*โหดขนาดนั้นฟะ?”

“ไม่ใช่ว่าถูกแบนไปแล้วเรอะ! ไหงความนิยมแม่*พุ่งปรี๊ดขนาดนี้อะเฮ้ย? ”

“แม่*ทนมองไม่ไหว! ทำเอาดวงตาข้ามืดบอดเลย!”

“......เจ๋งฉิ*หาย!”

“จางเย่ก็คือจางเย่! ทักษะวรรณกรรมของเขายังคงทรงพลานุภาพเหมือนเดิม แค่กลอนบทสั้นๆ ก็สร้างคลื่นปั่นป่วนได้! คนคิดว่าเขากำลังสร้างเรื่องโง่ๆ งั้นเหรอ? เฮอะ ไม่มีทางได้เห็นหรอก!”

เหล่าคนที่เพิ่งด่าจางเย่ กล่าวว่าจางเย่จบสิ้นแล้ว ตอนนี้พลันพูดอะไรไม่ออก ต่างรีบจรลีหนีหายไปไม่ทิ้งฝุ่น นักแสดงละครตลก ถังต้าจางที่เคยเป็นหัวแถวล้อจางเย่ก็เงียบกริบ หลังจากนั้นไม่กี่นาทีโพสต์ขอบคุณสำหรับคำยินดีของทุกคนและคำกล่าวเลี้ยงทุกคนในเวยป๋อของถังต้าจางก็ถูกลบ!

ถังต้าจางไม่พูดอะไรสักคำ

แฟนคลับของถังต้าจางพลันกระอักกระอ่วนอย่างยิ่ง!

พอเป็นอย่างนี้ แฟนคลับของจางเย่ได้ทีเริ่มหัวเราะลั่นออกมา!

“กร๊ากๆๆๆๆ”

“ไอ้หยา จะหยุดก็หยุดงี้เลยหราาาา!”

“เทพเจ้าเคลื่อนกาย! เทพเจ้าแม่*เคลื่อนกายแล้วโว้ย!”

“จางเย่จอมตอกหน้าผู้น่ากลัวเชี่*ๆ ได้ปรากฏกายทั่วย่านน้ำอีกครั้ง!”

“พวกเอ็งตะโกนต่อไปสิ! หยุดทำไม! เงียบทำมะเขือไร?”

“พวกแกพูดเป็นเปล่า? หรือถูกตอกจนหน้าบวมไปแล้วเรอะ! พวกเราดูสิ โพสต์จะจัดงานเลี้ยงฉลองของถังต้าจางถูกลบไปแล้วเว้ย!”

“ฮ่าๆ! พวกนายไม่รีบฉลองเกินไปหน่อยเหรอไง!”

“นี่หรือจางเย่จบสิ้นแล้ว? ตาหมาๆ พวกเอ็งได้บอกอะไรเปล่าฟะ! อาจารย์จางเย่ของฉันคือใคร! ตอนนี้ถูกแบนแล้วไง จางเย่ก็ยังคงเป็นจางเย่เว้ย! เป็นอูฐยังใหญ่กว่าม้า!”

“ถูกต้อง อูฐหิวโซยังตัวใหญ่กว่าม้า! ถึงอาจารย์จะล้มลง ไม่สามารถอยู่ในวงการบันเทิงได้อีกต่อไป แต่ไม่ใช่ปลาซิวปลาสร้อยอย่างพวกเอ็งจะมาหาเรื่องได้!”

“เทพเจ้าที่แท้ทรู!”

“อาจารย์จางเทพเสมอเว้ย!”

การอัพเดตอันดับทำเนียบคนดังรอบล่าสุด จากดาราที่ติดบัญชีดำ 29 คน มี 28 คนอันดับดิ่งร่วงอย่างรุนแรงลงมา บางคนร่วงลงมาเจ็ดถึงแปดอันดับ บางคนน้อยกว่า ประมาณสามหรือห้า ถึงอย่างไรเสียการร่วงนี้ก็อยู่ในการคาดเดา เพราะนี่เป็นการแบนที่เข้มงวดที่สุดครั้งหนึ่งในประวัติศาสตร์ ผลเลยออกมาอย่างรวดเร็วได้ขนาดนี้ เหล่าดาราที่ถูกแบนความนิยมได้ลดลงทันทีเกือบเหมือนพอปักเสาก็เห็นเงา!

ทว่ามีหนึ่งข้อยกเว้น!

มีเพียงจางเย่ที่อันดับไม่ร่วง อีกทั้งไม่เพียงไม่ร่วง แต่ความนิยมกลับเพิ่มขึ้นไม่น้อย ถึงกับแซงหน้าไปหนึ่งอันดับ!

ฉากดราม่านี้ คนจำนวนนับไม่ถ้วนได้เป็นสักขีพยาน!

ศัตรูของจางเย่ต่างเดือดพล่านอย่างโกรธเกรี้ยว!

แฟนคลับของจางเย่ต่างหัวเราะเฮฮาสะใจ

เหล่ามิตรสหายของจางเย่ ต่างไม่รู้ว่าจะหัวเราะหรือร้องไห้ดี!

เรื่องพวกนี้นับว่ามหัศจรรย์สุดๆ! ถึงอย่างไร นี่ก็เหมาะกับชื่อเล่นของจางเย่แล้ว——สิ่งมหัศจรรย์แห่งวงการบันเทิง! สถานการณ์อย่างนี้มีเกิดขึ้นแค่กับจางเย่เท่านั้น!


……


บนเตียง

หลังจากโพสต์เวยป๋อเสร็จ จางเย่ก็ล้างเนื้อล้างตัวก่อนเข้านอน พอไปท่องเน็ตบนโทรศัพท์ก็ตกตะลึงด้วยเช่นกัน เขาไม่คิดมาก่อนเลย ไม่เพียงแต่ไม่ตกไประดับ D แต่ยังเลื่อนมาหนึ่งอันดับในทำเนียบระดับ C อีกต่างหาก? จางเย่เห็นแล้วหลุดขำออกมา เขาพยักหน้าอย่างช่วยไม่ได้ เหมือนกับว่าถึงเขาจะถูกแบน แต่กลอนของเขาก็ยังมีคนชอบกันไม่น้อย โดยเฉพาะกลอนบทนั้น ที่มีประวัติอันไม่ธรรมดา ‘ไผ่บนหิน’ เป็นกลอนบทหนึ่งในภาพวาด ของผู้ประพันธ์ที่มีชื่อเสียงโด่งดังมาก มีนามว่า ‘เจิ้งป่านเฉียว’ ถึงแม้กลอนบทนี้จะไม่มีคุณค่ามากนักในเชิงของวรรณกรรม แต่ที่โด่งเด่งเป็นเพราะความเรียบง่ายและเข้าใจง่าย ในโลกของจางเย่ ‘ไผ่บนหิน’ ของเจิ้งป่านเฉียวนี้รู้จักกันเกือบทุกคน มีแค่ไม่กี่คนที่ไม่รู้จัก การเอามาใช้ในโลกนี้ แน่นอนว่าไม่ผิด!


=====================

[1] ทหารน้ำ (水军) มาจากคำว่า 网络水军 ทหารน้ำอินเทอร์เน็ต หมายถึง มือรับจ้างโพสต์

*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./68.md)