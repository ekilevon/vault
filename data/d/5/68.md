##บทที่ 468 : อีกหนึ่งผลงานชั้นเอกของหลี่ไป๋!
วันต่อมา

ประมาณตีห้า ท้องฟ้ายังไม่สว่างดีนัก

จางเย่ที่นอนไม่หลับลุกมาล้างหน้าล้างตาก่อนลงมาชั้นล่าง สวมผ้าพันคอและแว่นตาดำเตรียมไปวิ่งจ็อกกิงตอนเช้าแถวบ้าน เขาวิ่งไปหนึ่งรอบใหญ่ก็ถึงกับหอบออกมาเป็นควันขาวจากปากจนกระทั่งวิ่งไม่ไหวอีกต่อไป ช่วงนี้เขาไม่ได้ออกกำลังมาสักพักใหญ่ จึงวิ่งอย่างหักโหมขนาดนี้ไม่ไหว ร้านอาหารเช้าตรงข้างถนนเปิดแล้ว เขาเลยแวะหาอะไรทาน ถือโอกาสซื้อหนังสือพิมพ์แถวที่โชว์ไว้อ่าน

“จะรับอะไรดีครับ?”

“เต้าฮ้วยกับปาท่องโก๋สองคู่”

“ได้ สักครู่นะ”

“ขอบคุณ”

จางเย่ดึงเก้าอี้มานั่งข้างทาง พลางถูมือที่หนาวเย็น ก่อนจะอ่านหนังสือพิมพ์ เขานิ่งไปหลังจากเห็นข่าวหน้าแรกในส่วนของวงการบันเทิง

เหยาเจี้ยนไฉถูกจับข้อหาพยายามซื้อประเวณี?

เชี่*! เหล่าเหยาถูกตำรวจจับไปแล้วเรอะ!

จางเย่เคว้งไปเล็กน้อย ไม่สงสัยเลยว่าทำไมเขาถึงโทรหาเหล่าเหยาไม่ติด! แถมคำสั่งของ SARFT ที่สี่สิบสาม ก็มีชื่อเหล่าเหยาอยู่ด้วย แต่ว่าพยายามซื้อประเวณีเนี่ยนะ? ข่าวบอกว่าตำรวจ ‘บุก’ เมื่อวานซืนที่ไนต์คลับคาราโอเกะ สถานที่แห่งนั้นมีการลักลอบค้าประเวณี พบทั้งผู้หญิงขายบริการและลูกค้ากว่าสี่สิบคน รวมถึงเหยาเจี้ยนไฉด้วย ทว่าหลังจากจางเย่อ่านดูอยู่ครึ่งวันก็ไม่เห็นว่าจะมีหลักฐานบ่งชี้ไปที่เหยาเจี้ยนไฉได้เลย นอกจากตำรวจไปเจอหมอนวดหญิงกำลังนวดเหยาเจี้ยนไฉอยู่ในห้องเท่านั้นเอง และหลังการสืบสวนพบว่าหมอนวดเคยเป็นหญิงขายบริการมาก่อน ส่วนฉากก็เป็นหญิงขายบริการกำลังแตะต้องตัวเหยาเจี้ยนไฉพอดี แน่นอนต่อให้ไม่ได้เขียนแบบชัดเจนนักบนหนังสือพิมพ์ แต่จางเย่ไม่โง่ เขาดูออกว่าอะไรเป็นอะไร

คาราโอเกะ?

ไนต์คลับ?

จะใช่วันที่เหล่าเหยาโทรมาชวนเขาออกไปร้องคาราโอเกะ แต่เพราะจางเย่ต้องดูแลเฉินเฉินแทนเหราอ้ายหมิ่นพอดี เป็นตอนนั้นหรือเปล่านะ?

จางเย่รู้จักเหล่าเหยาดีมาก เอิ่ม ถึงแม้เหยาเจี้ยนไฉจะไม่ใช่คนที่มีเกียรตินัก ยังมีกิเลสตัณหาตามประสาบุรุษอยู่ และยังละสายตาจากสาวๆ ไม่ได้อีกต่างหาก แต่เขาถือเป็นดาราที่โผล่หน้าในละครโทรทัศน์บ่อยๆ หลายคนต่างรู้จักเขา ถ้าเขาคิดอยากจะซื้อประเวณีจริง เขาคงไม่กล้าซื้อหรอก รอบนี้เขาแค่โชคไม่ดีเท่านั้นเอง เหมือนกับกางเกงเปื้อนโคลนสีน้ำตาล ถึงมันจะไม่ใช่อุจจาระ แต่คนก็เห็นเป็นอุจจาระอยู่ดี! เหล่าเหยาโชคไม่ดีจริงๆ ในข่าวบอกว่าถูกกุมตัวไว้เพื่อสอบสวน ส่วนในคำสั่งฉบับที่สี่สิบสาม เหยาเจี้ยนไฉถูกยกเป็นเคสตัวอย่างแน่

มีคนโทรมาหา

จางเย่วางหนังสือพิมพ์ “ครับ?”

เป็นเสียวหลวี่ที่น้ำเสียงตื่นเต้น “อาจารย์จาง ฉันเองค่ะ คุณนี่โครตเยี่ยมเลย ฉันเพิ่งเห็นทำเนียบคนดังเมื่อเช้าตอนที่มาถึงออฟฟิศ พวกเราเพิ่งคุยกันเมื่อกี้เอง!”

“ให้ฉันพูดด้วยสิ” ตรงนั้น โหวเกอแย่งโทรศัพท์มาคุยเอง “อาจารย์จาง พวกเราทุกคนคิดถึงคุณนะ คุณสบายดีไหม?”

เสียงของต้าเฟยแทรกเข้ามา “ ‘ไผ่บนหิน’ เขียนโครตดีเลย! สกิลการประพันธ์ของอาจารย์จางยังเยี่ยมเหมือนเดิม!”

พอได้ยินเสียงเพื่อนเก่าจากช่องวรรณกรรมสถานีโทรทัศน์นครหลวง เขาก็ยิ้มออก “ขอบคุณนะ ผมไม่เป็นไร ค่อนข้างสบายดี เพิ่งออกมาวิ่งตอนเช้าเลยแวะกินมื้อเช้าไปเมื่อกี้ กะว่ากินเสร็จก็จะกลับบ้านไปนอนสักงีบ”

เสียวหลวี่แย่งโทรศัพท์มาถือเอง “คุณนี่ชีวิตดูชื่นมื่นจริง”

จางเย่ตอบกลับ “แน่นอน วันนี้ผมไม่มีงาน เวลาว่างเหลือเยอะ ถ้าไงไว้นัดเจอแล้วหาอะไรทานกันนะ นานแล้วที่พวกเราไม่เจอหน้า”

เสียวหลวี่ “แน่นอนค่ะ”

โหวตี้พูดเสริม “อาจารย์จาง ดีที่สุด ยื้อไว้แล้วอย่าให้อันดับร่วงนะ! พวกเรารอดูปาฏิหาริย์ของคุณอยู่!”

จางเย่ยิ้มพลางกล่าว “เมื่อวานแค่โชคดี ผู้คนยังไว้หน้าอยู่ แถมช่วยแชร์ ‘ไผ่บนหิน’ อีก ทำให้ผมมีค่าชื่อเสียงเพิ่ม แต่วันนี้อาจจะไม่โชคดีแล้วก็ได้ เอ้อ ตอนนี้ผมอยู่อันดับที่เท่าไรแล้วล่ะ? กลับไปอยู่อันดับ D แล้วหรือยังครับ?”

เสียวหลวี่พูด “ขอฉันดูก่อนค่ะ”

เสียงเคาะพิมพ์คีย์บอร์ดดังต็อกแต็กๆ

ต้าเฟยถือโทรศัพท์ “ยังไม่ถึงเที่ยงคืน อันดับเลยยังไม่อัพเดต เท่าที่ดูอันดับของคุณยังอยู่เหมือนเดิมจากอัพเดตครั้งล่าสุด ที่สองจากสุดท้ายในทำเนียบอันดับ C ถึงอย่างนั้นในหน้ารายละเอียดพวกตัวเลขต่างๆ ก็ตกลงไม่น้อยนะครับ เมื่อคืนเหมือนพุ่งขึ้นมาก่อนเที่ยงคืน แล้วค่อยๆ ลดลงมาเรื่อยๆ ตอนนี้คุณเป็นอันดับสุดท้ายของอันดับ C แล้ว หลังจากคุณก็เป็นถังต้าจาง แต่เขายังห่างไกลจากคุณอยู่นะ”

พอวางสาย กินข้าวเช้าเสร็จ จ่ายเงินเรียบร้อย จางเย่ค่อยกลับบ้านไปหลับสักงีบ

ไม่มีเรื่องสำคัญต้องทำ เขาตื่นแล้วหลับ หลับแล้วตื่น ตาเหลือบมองนาฬิกา ก่อนมุ่งหน้ากลับไปนอนต่อ

ชายหนุ่มนอนมาทั้งคืนจนหลับไม่ลง เพราะนอนเยอะเกินไปทำให้ปวดหัว หลังจากล้างหน้าด้วยน้ำเย็น เขาค่อยรู้สึกตื่นตัวสดชื่นขึ้นมาหน่อย ไปนั่งหน้าคอมฯ พร้อมเปิดโทรทัศน์ ดูข่าวพร้อมท่องเน็ตไปในตัว

วันนี้โฆษณาของ ‘การประกวดละครตลกและละครพูดระดับประเทศ’ ออกมาเต็มรูปแบบแล้ว เห็นได้ทั้งในทีวี บนหนังสือพิมพ์ และตามอินเทอร์เน็ต หน้าของถังต้าจางโผล่มาเต็มไปหมดในช่องโทรทัศน์และสื่อต่างๆ เขาอาจจะไม่ใช่กรรมการที่ดังที่สุดในนั้น เพราะมีกรรมการคนอื่นๆ ที่น่านับถือมากว่า อย่างเช่นผู้อาวุโสแห่งวงการละครตลก และศิลปินดาราตลกคนหนึ่งที่ร่วมงานในคืนส่งท้ายปีมาสิบสองครั้ง แน่นอนว่าเหมือนปีก่อนๆ ที่กรรมการมักเป็นพวกดาราหรือนักร้อง แค่ยังไม่ถูกประกาศออกมา ปล่อยไว้ให้เป็นปริศนาน่าติดตามเท่านั้น โดยทั่วไป ทัพกรรมการประกวดละครตลกและละครพูดปีนี้ดูเลอค่าไม่น้อย แค่คณะกรรมการระดับสูงพวกนี้ก็ดึงดูคนทั่วไปจำนวนมากแล้ว!


……


บนเว็บ

ความคึกคักจากเมื่อคืน คนที่โดนจางเย่ตอกกลับจนหน้าแตกเมื่อตอนเที่ยงคืนยังคงไม่สร่าง โดยเฉพาะแฟนคลับของถังต้าจางและเพื่อนๆ ของเขาในวงการ ที่เหมือนกับจะไม่ปล่อยให้เรื่องนี้จบลงง่ายๆ เรื่องเมื่อคืนทำเอาพวกเขาขายขี้หน้ามาก!

ศิลปินละครเวทีตลกพูดเหน็บแนมบนเวยป๋อ “@ถังต้าจาง เหล่าถัง พรุ่งนี้คุณจะยังคงเลี้ยงเราเหมือนเดิมใช่ไหม? ฮ่าๆ”

ลูกศิษย์ของถังต้าจาง นักแสดงละครตลกรุ่นเยาว์พูด “อาจารย์ ยินดีด้วย”

มีนักวิจารณ์คนหนึ่งกล่าว “อาจารย์ถังต้าจางสามารถขึ้นมาอยู่ระดับ C ได้ ถือเป็นข้อบ่งชี้ถึงพัฒนาการของวงการละครตลก พิสูจน์ว่าละครตลกไม่ใช่เพียงวัฒนธรรมชั้นรอง แต่ขึ้นมาเป็นวัฒนธรรมกระแสหลัก ที่ผู้คนกำลังชอบมากขึ้นเรื่อยๆ”

มีคำกล่าวยินดีจำนวนมาก

“ยินดีด้วยอาจารย์ถัง ขอแสดงความยินดีแก่วงการศิลปะละครตลก”

“อาจารย์ถังได้สรรสร้างเรื่องดีเลิศประเสริฐศรี”

“ตอนนั้น ตอนที่ปรมาจารย์วงการตลก ปรมาจารย์ลิ่วชวดความนิยมระดับนี้ สำหรับละครตลกถ้าเอาไปเทียบกับหนังหรือเพลง ถือว่าด้อยกว่ามาก ไม่ใช่เรื่องง่ายเลยที่จะขึ้นมาอยู่ระดับนี้ได้ ยินดีด้วย!”

“วันนี้หากไม่มีปัญหาอะไร เขาจะได้เข้าสู่ระดับ C แน่นอน!”

“ใช่ ข้อมูลในหน้าที่สองบอกว่า อาจารย์ถังความนิยมนำจางแย่แล้ว แถมนำไปไกลด้วย วั นนี้พวกแฟนคลับของจางเย่ทำหน้าหยิ่งผยองอีกไม่ได้แน่ คนที่ถูกแบนก็ควรรู้ที่ของตัวเองหน่อย จะพลุบๆ โผล่ๆ ทำเพื่อ? ไม่สำคัญหรอกว่าจะโผล่มาบ่อยแค่ไหน เพราะไงก็หนีผลลัพธ์ที่ว่าความนิยมตกไม่ได้หรอก!”

อันดับยังไม่เปลี่ยนแปลงเพราะยังไม่ถึงเวลาที่ต้องอัพเดต ถ้าดูจากข้อมูลแล้ว ไม่ว่าใครก็รู้ว่าคะแนนของถังต้าจางได้นำจางเย่อีกครั้ง พร้อมดันจางเย่ตกไประดับ D ด้วย ที่คะแนนของถังต้างจางยังขึ้นไวขนาดนี้เป็นเพราะ โฆษณาที่ออกอากาศบนโทรทัศน์และตามข่าวสารต่างๆ ในหน้าเว็บอยู่เรื่อยๆ การปรากฏตัวบ่อยอย่างนี้เป็นผลให้ความนิยมถังต้าจางเพิ่มขึ้นอยู่ตลอด ไม่เหมือนกับจางเย่ผู้ถูกแบนจนความนิยมตก หนึ่งเป็นบวก หนึ่งเป็นลบ แน่นอนว่าเรียบง่ายยิ่ง

ช่องว่างใหญ่ขึ้น

ระยะเพิ่มมากขึ้น!

จางเย่ถูกแทนที่ด้วยถังต้าจางแล้ว!

อันดับของระดับ D เป็นนักร้องที่ค่อนข้างมีชื่อเสียงผู้หนึ่งได้ไล่ตามจางเย่ขึ้นมาแล้ว ผลต่างมีไม่มาก!

เหล่าแฟนคลับของจางเย่ยังคงนิ่งเงียบ เมื่อวานพวกเขายังส่งเสียงสนับสนุน เพราะมีเหตุการณ์แห่งความยินดีที่ได้ตอกหน้าผู้อื่น แต่วันนี้พวกเขากลับไม่พูดอะไรสักคำ ด้วยเพราะไม่รู้กระแสของสถานการณ์ ความจริงนั้นพวกเขาได้ทำใจไว้แล้วว่าการโดนแบน อย่างไรก็ทำให้อันดับตกในไม่ช้าก็เร็วอยู่ดี

พวกเขาไม่ได้ออกมาพูดอะไร เหล่าศัตรูจึงยิ่งรุกรานรุนแรง!

“ฮ่าๆ ไม่พูดอะไรหน่อยเหรอ?”

“ไม่ใช่เมื่อวานพวกเอ็งกล้าๆ ไม่ใช่เหรอ? ไม่โห่ร้องต่อล่ะ?”

“จางเย่จบสิ้นแล้ว แต่กลับรับความจริงไม่ได้เหรอ? ยังไม่เข้าใจสถานการณ์อีกเหรอไง? สงสารสติปัญญาพวกเอ็งชะมัด!”

“เบื้องบนประกาศแล้ว คำสั่งก็ผ่านแล้ว จางเย่ก็ยังจะเดินในวิถีทางของตัวเองอีก แต่คิดถึงที่เขาร่ำร้องว่าหยัดอยู่แม้ลมโหมสี่ทิศทาง!? นี่ยังไม่ชัดเจนพอเหรอ! คิดว่าถึงจะได้กินแต่ผลไม้ดีๆ เหรอไง?”

“จางเย่ไม่เข้าใจว่าโลกนี้เป็นยังไงสินะ เมื่อใดที่ผู้นำกล่าวคำตัดสิน คุณก็ต้องฟัง เมื่อใดผู้นำกล่าวว่าคุณผิด คุณก็ต้องก้มหน้ารับฟัง ยากตรงไหน หา?”

“อยากอยู่รอดในวงการบันเทิง ต้องเข้าใจว่าเมื่อไรควรค้อมหัว ไม่งั้นจะอยู่รอดได้อย่างไร แค่นี้จางเย่ไม่รู้เหรอ?”

“ชนะเป็นเจ้าแพ้เป็นโจร ช่างหัวเขาเถอะ”

ความจริงจากตลอดเวลาที่ผ่านมา หลายคนที่รู้จักอารมณ์จางเย่ดีต่างพบว่ามันแปลกๆ แปลกใจที่จางเย่ผู้ไม่ยอมหักงอ คนผู้นี้เหมือนไม่อาจจะเข้ากับวงการณ์บันเทิงได้เลยด้วยซ้ำ!

ณ เวลาเกือบห้าทุ่ม

ทันใด้นั้น จางเย่ก็โพสต์ลงเวยป๋อ

จางย์โพสต์บนเวยป๋อ “เมื่อวานฉันฝัน”

“อา!”

“ปรากฏตัวแล้ว!”

“จางเย่ออกมาแล้ว!”

“เร็ว ดูสิว่าเขาพูดอะไร!”

“กำลังฝันเหรอ? หมายความว่าไงเนี่ย?”

หลังจากนั้น บทกวีแห่งความฝันก็ได้กำเนิดขึ้น!

บทกวี : คนเรือถกอิ๋งโจว หมอกคลื่นบดบังจึงยากหาชาวเยว่เล่าเทียนหมู่ เมฆแดงระยับจึงพบเห็น เทียนหมู่เชื่อมฟ้าพาดขวางฟ้า ตระหง่านง้ำอู่เยว่กลบชื่อเฉิง……

ฝันถึงเขาเทียนหมู่?

คือกลอนการเดินทางเป็นเซียนเหรอ?

นี่มันอยู่ในรูปของเยว่ฝู่[1]นี่!?

บทกวี : พันผาหมื่นคดเคี้ยวทางไม่สิ้น บุปผาบานกลางหินฟ้าพลันครึ้ม หมีคำรามมกรคำรน ธารเลื่อนลั่น ป่าลึกสะท้านยอดผาไหว เมฆทะมึนคล้ายฝนใกล้ ธารไซร้บังเกิดคลื่นหมอกวารี อัสนีฟาดกระหน่ำ ยอดขุนเขาทลาย ประตูหินมุ่งฟ้า เปิดออกรับข้า นภาฟ้าหม่นไม่เห็นพื้น แสงประกายแห่งแท่นเงินทอง อาภรณ์รุ้งหงส์อาชา ท่านในเมฆลอยล่องขนัดมา พยัคฆ์ดีดพิณหงส์เพลิงขับราชรถ เทพเซียนเรียงรายดังสายป่าน

สวรรค์ถูกบรรยายเหมือนจริง!

ภาพพลันปรากฏเบื้องหน้าทุกคน!

ทว่าบทกลอนพลันหักมุม : พลันจิตสะท้านหวั่นไหว สะดุ้งตกใจตื่นมา เพียงรู้สึกถึงเตียงตั่ง ความคราก่อนคล้ายเมฆสลาย

ชาวเน็ตรู้สึกถึงความลึกซึ้ง!

ตื่นจากฝันแล้ว เป็นเพียงความฝันตื่นหนึ่ง!

บทกวี : เรื่องราวทางโลกล้วนฉะนี้ เก่าไปทุกเรื่องราวสู่บูรพา ลาท่านจากแล้วยามใดกลับ?

นี่คือคำลาของจางเย่?

จางเย่กำลังบอกลาในวันนี้เหรอ?

หลังจากนั้น ก็เป็นบทกวีอีกไม่คำ แต่เป็นไม่กี่คำที่ออกมา แล้วทำให้คนนับไม่ถ้วนหน้าเปลี่ยนสี!

วรรคสุดท้ายเป็นท่าทีราวกับว่าไม่สนใจสิ่งใด : ปล่อยกวางขาวเขาเขียวไว้ ควบขี่เยือนเขาวิเศษใหม่ ค้อมคารวะอำนาจจรดคิ้วไย เพียงเพื่อให้ข้าไม่…...ยิ้มยินดี!




======================

[1] เยว่ฝู่ (乐府) หมายถึงกลอนเพลง

======================

*** ตีความโดนทีมรังโจรรองเท้าแดง ***

‘ลำนำฝันนิราศเทียนหมู่’

- เทียนหมู่ซาน : อยู่ทางทิศตะวันออกของเขตซินชาง มณฑลเจ้อเจียง เล่าขานว่าคนที่ขึ้นลงภูเขาได้ยินเสียงร้องเพลงของนางเซียนเทียนหมู่ ภูเขาจึงตั้งชื่อตามนี้
海客谈瀛洲，烟涛微茫信难求2。
คนเรือถกอิ๋งโจวหมอกคลื่นบดบังจึงยากหา
-อิ๋งโจว (瀛洲) : หนึ่งในสามภูเขาเซียนตงไห่ในตำนาน (อีกสองแห่งคือเผิงไหล(蓬莱)และฟางจั้ง (方丈) )
越人语天姥，云霞 明灭 或可睹。
ชาวเยว่เล่าเทียนหมู่ เมฆแดงระยับจึงพบเห็น
- ชาวเยว่ : ชนเผ่าหนึ่งในเขตมณฑลเจ้อเจียง
天姥连天向天横，势拔五岳掩赤城。
เทียนหมู่เชื่อมฟ้าพาดขวางฟ้า ตระหง่านง้ำอู่เยว่กลบชื่อเฉิง
- อู่เยว่ คือห้าขุนเขา ได้แต่ ไท่ซาน ฮั่วซาน ซงซาน เหิงซาน(ซานซี) เหิงซาน(หูหนาน) คือห้าขุนเขาในเรื่อง "กระบี่เย้ยยุทธจักร" นั่นเอง
- ชื่อเฉิง ชื่อภูเขาในมณฑลเจ้อเจียง เรียกอีกชื่อว่าเทียนไท
天台一万八千丈，对此欲倒 东南倾。
เทียนไทหนึ่งหมื่นแปดพันจั้ง เปรียบห่างดังตงหนานไกล
- ความท่อนนี้แปลว่าภูเขาเทียนไท (ชื่อเฉิง) สูงหนึ่งหมื่นแปดพันจั้ง (1 จั้ง = 3.13 เมตร) นั้น เปรียบกับภูเขาเทียนหมู่แล้วยังต่ำเตี้ยกว่า
我欲 因之梦 吴越，一夜飞 度镜湖月。
ข้าหมายฝันไปถึงอู๋เยว่ ค่ำคืนโบยบินจันทร์จิ่งหู
- อู๋เยว่ : คือชาวเยว่ ซึ่งพื้นที่เดิมเป็นแคว้นอู๋ในสมัยชุนชิว (แคว้นอู๋ในตำนานโกวเจี้ยน - ไซซี)
- จิ่งหู อีกชื่อคือเจี้ยนหู อยู่ทางทิศใต้ของเส้าซิงมณฑลเจ้อเจียง
湖月 照我影，送我至 剡溪。
เงาจันทร์ฉายเงาข้า ส่งไกลถึงซ่านซี
- ซ่านซี ชื่อลำธาร อยู่ทางทิศใต้ของเสื้งโจวมณฑลซ่านซี
谢公 宿处 今尚在，渌水荡漾 清猿啼。
ท่านเซี่ยยังอยู่ใกล้ น้ำใสกระเพื่อมเสียงชะนี
- ท่านเซี่ย (เซี่ยกง) คือเซี่ยหลิงหยุน กวีสมัยราชวงศ์เหนือ ซึ่งเคยมาพำนักที่ซ่านซี
- เสียงชะนี กวีโบราณใช้แทนเสียงคร่ำครวญด้วยความโศกเศร้า
脚著谢公屐，身登青 云梯。
เท้าสวมเกี๊ยะท่านเซี่ยนี้ กายมุ่งไต่บันไดเมฆา
- เกี๊ยะท่านเซี่ย คือเกี๊ยะชนิดหนึ่งซึ่งเซี่ยหลิงหยุนสั่งทำเป็นพิเศษ ซี่หน้าถอดออกใช้เดินขึ้นเขา ซี่หลังถอดออกใช้เดินลงเขา สะดวกสบายยิ่ง
- บันไดเมฆา คือบันไดทางเดินขึ้นภูเขาสูง สูงคล้ายจะทะลุหมู่เมฆ
半壁 见 海日，空中 闻 天鸡。
ครึ่งเขาเห็นตะวันเหนือทะเล กลางหาวยินเสียงไก่สวรรค์
- ไก่สวรรค์ คือสัตว์ในตำนานชนิดหนึ่ง เล่าว่าในทะเลตงไห่มีภูเขาลูกหนึ่ง ชื่อว่าเถาตูซาน เมื่ออาทิตย์ขึ้น แสงต้องภูเขาลูกนี้ มีต้นไม้ใหญ่ชื่อว่าต้นเถาตูสูงสามพันลี้ บนต้นไม้มีไก่สวรรค์ตัวหนึ่ง เมื่อต้องแสงอาทิตย์จะร้องขัน จากนั้นไก่ทุกตัวจะร้องขันตามเสียงไก่สวรรค์ตัวนี้
千岩 万转 路不定，迷花 倚石 忽已暝。
พันผาหมื่นคดเคี้ยวทางไม่สิ้น บุปผาบานกลางหินฟ้าพลันครึ้ม
熊咆龙吟 殷岩泉，栗深林兮惊层巅。
หมีคำรามมกรคำรนธารเลื่อนลั่น ป่าลึกสะท้านยอดผาไหว
云青青兮欲雨，水澹澹 兮生烟。
เมฆทะมึนคล้ายฝนใกล้ ธารไซร้บังเกิดคลื่นหมอกวารี
列缺 霹雳，丘峦 崩摧。
อัสนีฟาดกระหน่ำ ยอดขุนเขาทลาย
洞天石扉，訇然中开。
ประตูหินมุ่งฟ้า เปิดออกรับข้า
青冥浩荡 不见底26，日月 照耀 金银台。
นภาฟ้าหม่นไม่เห็นพื้น แสงประกายแห่งแท่นเงินทอง
- แท่นเงินทองคือที่อยู่ของเทพ
霓为衣兮 风为马，云之君 兮纷纷 而来下。
อาภรณ์รุ้งหงส์อาชา ท่านในเมฆลอยล่องขนัดมา
虎鼓瑟兮鸾回车，仙之人兮列如麻。
พยัคฆ์ดีดพิณหงส์เพลิงขับราชรถ เทพเซียนเรียงรายดังสายป่าน
忽魂悸以魄动，恍惊起而长嗟。
พลันจิตสะท้านหวั่นไหว สะดุ้งตกใจตื่นมา
惟觉时之枕席，失向来之 烟霞。
เพียงรู้สึกถึงเตียงตั่ง ความคราก่อนคล้ายเมฆสลาย
世间行 乐亦如此，古来万事 东流水。
เรื่องราวทางโลกล้วนฉะนี้ เก่าไปทุกเรื่องราวสู่บูรพา
别君去兮何时还？
ลาท่านจากแล้วยามใดกลับ?
且放白鹿青崖间，须行即骑访名山。
ปล่อยกวางขาวเขาเขียวไว้ ควบขี่เยือนเขาวิเศษใหม่
安能 摧眉 折腰 事权贵，使我不得 开心颜！
ค้อมคารวะอำนาจจรดคิ้วไย เพียงเพื่อให้ข้าไม่ยิ้มยินดี!

กลอนบทนี้ หลี่ไป๋เขียนขึ้นหลังได้รับความลำบากในฉางอันจนต้องออกเดินทาง เทียนหมู่ในที่นี้เป็นภาพซ้อนในจิตใจของตัวหลี่ไป๋กับภูเขาที่เขาเคยพบมานั้นเอง
ความหมายสำคัญในช่วงสุดท้ายคือชีวิตคนมีเรื่องดีแล้วก็ต้องผ่านไป ไม่ทราบว่าวันใดจะยังได้หวนกลับมาใหม่ แต่ทว่าสิ่งที่ควรยินดีคือการได้ท่องเที่ยวโดยไร้สิ่งผูกมัดในใจ ในเมื่อต้องก้มหัวให้ผู้มีอำนาจแล้วต้องอึดอัดใจ ยังจะก้มหัวต่อไปทำไม?

*-*-*-*-*-*-*-*-*-*-*-*-*-*-*-*-*-*





[Go To Next Chapter]( ./69.md)