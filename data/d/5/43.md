##บทที่ 443 : เข่นฆ่าจนสิ้นซาก!
ศูนย์ไวรัสคอมพิวเตอร์ของเกาหลี เหล่าโปรแกรมเมอร์และผู้เชี่ยวชาญด้านไวรัสทั้งหลายต่างกำลังจับตามองการบุกโจมตีของไวรัสกลายพันธุ์ตัวใหม่ทีละตัว ภายในใจแต่ละคนล้วนหนาวยะเยือกและรู้สึกไร้เรี่ยวแรง พวกเขาเพิ่งจะทราบว่า คนในประเทศเขาได้อัญเชิญเทพองค์ใดเสด็จมากันแน่! พวกเขาก็เพิ่งจะรู้ว่า แพนด้าจุดธูปนี้เป็นไวรัสประเภทใด!

ซอร์สโค้ดธรรมดา?

ตัวหัวใจหลักของไวรัสไม่ซับซ้อน?

ไวรัสไม่ได้เป็นภัยใหญ่โตอะไรนัก?

เมื่อลองย้อนกลับไปมอง คำพูดก่อนหน้าของพวกเขานั้นเป็นเพียงตลกเรื่องหนึ่ง เหมือนโดนฝ่ามือของ ‘2’ ตบเข้าที่หน้าพวกเขาอย่างดุดันที่สุด!

ความน่ากลัวที่สุดของแพนด้าจุดธูปกลับไม่ใช่เรื่องที่ไฟร์วอลและแอนตี้ไวรัสตรวจจับไม่พบ ที่น่ากลัวที่สุดของมันน่ะ..คือความสามารถในการกลายพันธุ์ต่างหาก!

"สวรรค์!"

"รูปแบบที่สี่!"

"ทำยังไงดี?"

"รีบจัดการสิ! เร็ว!"

"ตั้งสี่สายพันธุ์ จะจัดการยังไงล่ะ? เรามีคนไม่มากนะ!"

"ตอนที่จัดการกับไวรัสต้นฉบับของแพนด้าจุดธูปยังใช้เวลาไปหนึ่งคืน ตอนนี้มีตัวใหม่ออกมาอีกสี่สายพันธุ์ นี่มัน..."

" ‘2’ ไปตายซะ!"

"จบสิ้นกัน! คราวนี้จบจริงๆ!"

"ป้องกันการแพร่ระบาดของไวรัสไม่ไหวแล้ว!"

"รีบประกาศแจ้งเตือนเร็ว!"

"ไอ้ ‘2’ นั่นจะฆ่ากันให้สิ้นซากเลยใช่ไหม!"

ศูนย์ควบคุมไวรัสคอมพิวเตอร์เกาหลีใต้ปล่อยสัญญาณระดับสีแดงออกมาอีกระลอก เพื่อแจ้งข่าวสถานการณ์การระบาดของไวรัสอยู่ตลอด แต่ละคนแทบนั่งไม่ติดที่!

ฝ่ายประชาชนเกาหลีใต้พอได้ยินว่าไวรัสแพนด้าจุดธูปตัวเมื่อวานออกอาละวาดอีกครั้ง ทั้งตัวไวรัสยังแปรเปลี่ยนจนเครื่องมือกำจัดนั้นใช้การไม่ได้? มีสายพันธุ์ใหม่ออกมาสี่ตัว? เหล่าประชาชนก็ตกอยู่ในภาวะตื่นตระหนก เปลี่ยนเรื่องพูดคุยกันทันที!

"อ๊ากกกกกกกกกกกก!"

"แอนตี้ไวรัสฉันเจ๊งไปแล้ว!"

"ไฟร์วอลฉันอัพเดทไม่ได้! โดนแพนด้าจุดธูปปิดทิ้งไปแล้วอ่ะ!"

เสียงคร่ำครวญแพร่กระจายทั้งเกาหลี พวกเขาได้ถูกมหันตภัย ‘แพนด้า’ คุกคามอีกครั้ง!
หนึ่งล้านสองแสน!

หนึ่งล้านสามแสน!

จำนวนผู้ติดเชื้อพุ่งสูงขึ้นเรื่อยๆ!

ขณะนี้ ระบบเครือข่ายของเกาหลีใต้ล่มแล้ว!

ทางอเมริกายังคงเงียบกริบ!

ทางรัสเซียยังคงเงียบกริบ!

ทั่วทั้งโลกยังคงเงียบกริบ!

ขณะเดียวกัน เหล่ายอดฝีมือในระบบเครือข่ายทั่วโลกกำลังเกาะติดสถานการณ์อย่างใกล้ชิด เห็นว่าแพนด้าจุดธูปยังมีสายพันธุ์ใหม่ออกมาไม่หยุด ทุกคนก็พูดอะไรกันไม่ออก!

YOYOT (US) : จำไอ้ ‘2’ นี่ไว้ คนบ้าที่มีพรสวรรค์ด้านคอมพิวเตอร์แบบนี้ ต่อไปถ้าไม่จำเป็นอย่าไปล่วงเกินเด็ดขาด!

47 (US) ยิ้มเจื่อน : ล่วงเกินเขา? ฉันว่านะ เทพระดับนี้ ฉันยังไม่บังอาจล่วงเกินหรอก หมอนี่ร้ายกาจโคตร! ฝีมือร้ายกาจ ส่วนคนยิ่งบ้าคลั่ง!

TOM (UK) : เชี่* คราวนี้มีตัวใหม่ออกมาอีกแล้ว เป็นตัวที่ห้า! ตัวแก่นไวรัสนั่นเหมือนกับสายพันธุ์ที่สอง แต่ก็นับเป็นตัวใหม่ได้อีก!

ฟูจิวาระ (JAP) ตกตะลึง : หมอนั่น..ยังมีสายพันธุ์ใหม่ออกมาอีก?

ลูว์ฟ (RUS) : ช่วยไม่ได้จริงๆ สรุปว่าไอ้แพนด้านี่มีกี่สายพันธุ์กันแน่ฟะ! เจ้า ‘2’ นั่นไม่ยอมเลิกรา? เขาแม่*กะจะทำลายล้างเกาหลีให้สิ้นซากเลยเหรอ?

47 (US) : เหย***! ตัวกลายพันธุ์ตัวที่หกที่เจ็ดออกมาแล้วเว้ย!

TOM (UK) : บ้าไปแล้ว! ‘2’ แม่*จะเอาเกาหลีให้ตายในรอบเดียวเลย!

YOYOT (US) บ่นขึ้นมาทันที : เกาหลีใต้จบสิ้นแล้ว การกลายพันธุ์หลายตัวแบบนี้ ถึงแม้ศูนย์วิจัยไวรัสคอมพิวเตอร์ทั่วโลกกับบริษัทรักษาความปลอดภัยเครือข่ายทั้งหลายออกมาช่วยกันรับมือ ก็ยังไม่สามารถตามการพัฒนาไวรัสของ ‘2’ ได้ทัน คราวนี้เกาหลีใต้พบศึกใหญ่แล้ว!

ฟูจิวาระ (JAP) : คนบ้า! คนบ้าที่สุดในหมู่คนบ้า! ฉันไม่อยากจะเจอคนแบบนี้อีกต่อไป แม่*เป็นฝันร้ายชัดๆ!

TOM (UK) : ...

‘2’ นั้น ที่สุดแล้วคือใครกันแน่?

ณ เวลานี้ ทั่วทั้งโลกล้วนตั้งคำถาม!

……

JIN : จับตัว 2 ให้ได้! ไม่ว่าต้องจ่ายค่าตอบแทนแค่ไหน!

เจิน : จะจับได้ยังไง? ไม่โผล่หน้ามาสักกระผีก!

ลี : ไวรัสกลายพันธุ์ตัวที่แปดออกมาแล้ว! จบสิ้นกัน! คราวนี้จบสิ้นกัน!

แฮกเกอร์อีกคนกล่าว : พวกคุณรีบดูเร็ว! เครื่องที่ติดไวรัสกลายพันธุ์ตัวที่แปดจะบังคับให้เข้าเว็บไซต์แห่งหนึ่ง เป็นหน้าเพจหน้าหนึ่ง!

ทุกคนก็เห็นเช่นกัน!

คอมพิวเตอรที่ติดไวรัสกลายพันธุ์ตัวที่แปดนี้ ทุกๆ สิบวินาทีจะเปิดเว็บไซต์หน้าหนึ่ง ในเว็บมีถ้อยคำภาษาเกาหลีและภาษาจีนเขียนไว้หลายบรรทัด :

‘คนไม่ล่วงเกินข้า!’

‘ข้าไม่ล่วงเกินใคร!’

‘ใครล่วงเกินข้า ข้าย่อมทำลายคน!’

JIN สบถ : ไม่คิดว่าไวรัสกลายพันธุ์แต่ละตัวจะแสดงผลไม่เหมือนกัน! ไอ้ตัวบัดซบนี่สรุปแล้วยังมีฝีมือตามหลังมากแค่ไหน! มันยังซ่อนไพ่ไว้อีกเท่าไร?

เจิน : คนคนเดียวจะปล่อยไวรัสกลายพันธุ์ได้มากขนาดไหนนะ? ต่อให้เป็นคนที่มีทักษะคอมพิวเตอร์สูงส่ง เขียนไวรัสออกมาได้ร้ายกาจ ก็ยังไม่สามารถเขียนอะไรออกมาได้เยอะในเวลาสั้นๆ เลยมั้ง?

เหล่าแฮกเกอร์เกาหลีหลายคนต่างไม่ส่งเสียงสักคำ!

น่ากลัวฉิ*!

แฮกเกอร์ที่น่ากลัวคนหนึ่ง!

ไวรัสที่น่ากลัวสายพันธุ์หนึ่ง!

59-V สามารถฟื้นตัวจากการติดเชื้อมาได้แล้ว จึงโผล่หน้ามาบอกว่า : JIN! ทางศูนย์วิจัยฯ บอกว่าขอเวลาแก้ไขไวรัสทั้งแปดตัวนี้สักหน่อย อย่างน้อยต้องใช้เวลาวันสองวัน! พวกเราเอาไงดี?

หลี่สบถ : ห่*เอ๊ย! คราวนี้อนาถเชี่*ๆ !

แฮกเกอร์ชาวเกาหลีอีกคนกล่าว : ถ้ารู้แต่แรกว่าจีนมีแฮกเกอร์ที่น่าขนลุกขนาดนี้ คงไม่บุกพวกมันตั้งแต่แรกแล้ว มาตอนนี้…
พูดอะไรก็สายไปแล้ว!

ตอนนี้พวกเขาเหล่าชาวเกาหลีใต้ต้องเผชิญหน้ากับการบุกโจมตีด้วยไวรัสที่ร้ายแรงที่สุดในประวัติศาสตร์! จากสถานการณ์แล้ว ดูเหมือนทั้งกองทัพต้องล่มสลายแหลกลาญ!

JIN กล่าว : ไม่ต้องพูดแล้ว คนที่พอมีทักษะการเขียนโปรแกรม รีบไปช่วยแก้ไวรัส! ใช้เวลาผลิตตัวจัดการไวรัสให้เร็วที่สุด! ‘2’ นั่นก็เป็นคน ไม่มีทางมีสามเศียรหกกร! เวิร์มแปดตัวที่มีแก่นแกนไม่เหมือนกันคือที่สุดแล้ว ขอแค่ไขรหัสพวกมันได้ กระบวนท่าสังหารของ ‘2’ ก็นับว่าเสียเปล่า! พวกเรายังโต้กลับได้! พวกเรายังชนะได้!

เจิน : ฉันไปช่วย!

ลี : ฉันเริ่มลองแก้รหัสไวรัสตัวหนึ่งอยู่!

……

สำนักงานกำกับอินเทอร์เน็ตหน่วยหนึ่ง
ฟางเสียวสุ่ยอุทาน "ตัวกลายพันธุ์ตัวที่แปดมาแล้ว!"

เหมิงอี้ยังคงรู้สึกเหลือเชื่อไม่เลิก "คุณว่า ‘2’ ยังมีตัวกลายพันธุ์อีกไหม?"

"แปดก็สูงสุดแล้วล่ะมั้ง?" จางเอ่อร์กล่าวอย่างตื่นเต้น ไวรัสบุกคราวนี้ ทำให้พวกเขาได้เปิดหูเปิดตาชัดๆ มหัศจรรย์สุดๆ!

ฟางเสียวสุ่ยถอนหายใจ "เมื่อก่อนฉันอยู่หลังเขาจนถึงตอนนี้เพิ่งรู้ว่า ความจริงแล้วชาติจีนเรายังมีแฮกเกอร์ที่สุดยอดขนาดนี้อยู่ด้วย!"

แปด?

มาพอแล้วจริงๆ!

คนที่มีความรู้ด้านเทคโนโลยีล้วนคิดเช่นนั้น
มีเพียงฟ่านอิงอวิ๋นที่หรี่ตากล่าวว่า "นั่นก็ไม่แน่"

ต่งจื้อเฉียงตกใจ "เธอคิดว่า ‘2’ ยังมีไวรัสกลายพันธุ์ในมืออีกเหรอ? แปดตัวก็พอจะพลิกฟ้าคว่ำดินเกาหลีใต้แล้วรึเปล่า? นี่ยังไม่พออีก?"

ฟ่านอิงอวิ๋นกลั้วหัวเราะ "ฉันแค่รู้สึกว่านี่เพิ่งจะเริ่มต้นเท่านั้น"

ฟางเสียวสุ่ยส่ายหน้า "คอมฯ เกาหลีโดนยึดไปเป็นล้านเครื่องแล้ว นี่ยังเรียกว่าเป็นแค่การเริ่มต้น? อย่าล้อเล่นกันขนาดนี้สิ การกลายพันธุ์ของไวรัสน่ะซับซ้อน ทุกครั้งล้วน ..."

พูดยังไม่ทันขาดคำ!

ตัวที่เก้าก็ออกมา!

จากนั้นเป็นตัวที่สิบ!

สิบเอ็ด!

สิบสอง!

สิบสาม!

ยี่สิบ!

เห็นไวรัสกลายพันธุ์ออกมากันไมหยุดหย่อน ฝ่ายเกาหลีใต้ก็ต้องตกใจตาค้างแล้ว เหล่าโปรแกรมเมอร์ในศูนย์วิจัยล้วนแต่ถอดใจ ต่างค่อยๆ วางมือจากเมาส์และคีย์บอร์ด เหม่อมองหน้าจอคอมพิวเตอร์ด้วยความตื่นตะลึง งานอะไรก็ไม่ทำต่อแล้ว!

ทำอะไร?

ยังจะทำอะไรได้!?

ตอนนี้จะหาทางไหนก็ไม่ทันการณ์!

กลายพันธุ์มากเกินไปแล้ว! กลายพันธุ์ได้ไวเกินไปแล้ว!

แต่นั่นยังไม่จบ เป็นเช่นที่ฟ่านอิงอวิ๋นว่าไว้ นี่เพิ่งจะเป็นการเริ่มต้นเท่านั้น!

สามสิบ!

สี่สิบ!

ห้าสิบ!

ศูนย์วิจัยไวรัสของเกาหลีเงียบเป็นเป่าสาก!

ทั่วอินเทอร์เน็ตเกาหลีเองก็เงียบยิ่งกว่าเป็นใบ้!

พวกเขาสูญเสียความหวังสายสุดท้ายไปแล้ว ล้วนแต่ถูกเอาออกมาทุบทำลายแหลกลาญ ไขรหัส? ฆ่าไวรัส? ไม่มีใครคิดเรื่องนี้อีกแล้ว! กำลังคนกำลังงานและความรู้พวกเขามีจำกัด ไม่สามารถใช้ไขรหัสไวรัสทั้งหมดได้แน่นอน คิดจะแก้ปัญหาไวรัสทั้งห้าสิบตัวนั้น? คงต้องใช้เวลาสักสัปดาห์! อาจจะมากกว่านั้นอีก! นี่คือสิ่งที่พวกเขาทำงานทั้งคืนไม่ยอมหลับยอมนอน!

แต่พวกเขาอย่างไรก็นึกไม่ถึงว่า นี่ยังไม่ใช่จุดจบ!

ไวรัสกลายพันธุ์ตัวที่ห้าสิบเอ็ด!

ตัวที่หกสิบ!

ตัวที่เจ็ดสิบ!

มาจนถึงตัวที่เก้าสิบ!

ขณะนี้!

เกาหลีใต้เงียบเสียงลง!

ทั่วทั้งโลกหล้าเงียบเสียงลง!

ทุกคนเห็นการกลายพันธุ์ของไวรัสแพนด้าติดต่อกันจนกลายเป็นชาด้านไปเรียบร้อย เกินกว่าที่สมองจะรู้สึกอะไรอีก!

เกาหลีใต้จบเห่แล้ว!

เมื่อไวรัสทั้งเก้าสิบกว่าสายพันธุ์ปรากฏตัว คนที่มีส่วนเกี่ยวข้องกับเรื่องนี้ทั่วโลกต่างก็ทราบอย่างหนึ่ง คนทั้งหลายเริ่มไม่พูดอะไรมากขึ้นเรื่อยๆ!

ในเน็ตฝ่ายเกาหลีใต้ก็ไม่มีใครออกมาด่าคนจีนอีก!

ไม่ใช่พวกเขาหายโกรธแล้ว ไม่ใช่พวกเขาเกิดใจกว้างขึ้นมาด้วย แต่เพราะการออกอาละวาดของไวรัสแพนด้านี้ ทำให้คนนับไม่ถ้วนเข้าเน็ตไม่ได้แล้ว!

คอมฯ เจ๊ง!

จอฟ้า!

รีสตาร์ทตัวเอง!

ค้าง!

เกาหลีใต้พังทลายยับ!

การทะลักของไวรัสกลายพันธุ์เก้าสิบกว่าชนิดนี้ ทำให้คอมพิวเตอร์ที่ติดเชื้อในเกาหลีใต้เพิ่มขึ้นไม่หยุด!

สามล้าน!

ห้าล้าน!

สิบล้าน!

จำนวนคอมพิวเตอร์ที่ติดเชื้อไม่อาจนับได้แล้ว!

จางเย่ยุ่งวุ่นวายมาทั้งวัน มือพิมพ์รัวตัวอักษร เขารู้สึกเมื่อยมือสุดๆ แต่ก็ไม่คิดจะออมมือใดๆ ทั้งสิ้น เขาขุดดึงเอาไวรัสแพนด้าราวๆ ร้อยสายพันธุ์ออกมาจากความทรงจำในสมอง ชัดเจนว่าไวรัสนี้ไม่เคยปรากฏขึ้นที่ไหนมาก่อนในโลกใบนี้ เพราะมันมาจากโลกเดิมของเขา!

*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./44.md)