##บทที่ 428 : สงครามไซเบอร์! เกาหลี VS จีน!
ตกบ่าย

กองกำกับควบคุมอินเทอร์เน็ต

จางเย่นั่งอ่านข่าวบนอินเทอร์เน็ตตามปกติ ส่วนฟ่านอิงอวิ๋นนั่งเล่นเกม ขณะที่คนอื่นๆ กำลังยุ่งวุ่นวายกับการงานในมือตนเอง

หือ?

ไอ้พวกนั้นเอาอีกแล้ว?

จางเย่พลันได้เห็นข่าวที่เอเย่นต์ของอีอันอ๊กจัดงานแถลงข่าวต่อสื่อมวลชนในเกาหลี เรื่องเพิ่งจะเกิดขึ้นเมื่อเช้านี้ และรายงานที่จางเย่กำลังอ่านได้รับการแปลออกมาเรียบร้อยแล้ว โดยสรุปคือเรื่องของความไม่ยุติธรรมที่อีอันอ๊กได้รับระหว่างอยู่ในประเทศจีน หลังจากถูกทำร้ายร่างกายแล้ว จางเย่ผู้กระทำผิดกลับไม่ได้รับบทลงโทษใดๆ อีกทั้งได้รับการปล่อยตัวออกมาในวันเดียวกัน ส่วนเรื่องระหว่างจัดแสดงคอนเสิร์ต อีอันอ๊กถูกผู้จัดกลั่นแกล้ง โดยหาว่าทำข้าวของเสียหายและต้องการให้มีการชดใช้ ชัดเจนว่าเรื่องนี้ เลือกแถลงเฉพาะแง่มุมที่ส่งผลดีต่ออีอันอ๊กเท่านั้น ส่วนเรื่องที่แฟนคลับหญิงถูกผลักหรือเรื่องอื่นๆ น่ะเหรอ? ทีมงานของอีอันอ๊กไม่พูดถึงแม้แต่น้อย

ในภาพนั้นมีคอมเมนต์ของชาวเกาหลี พร้อมคำแปลด้านล่างเอาไว้ด้วย

"โคตรหน้าไม่อาย!"

"คนจีนพวกนั้นแม่*สวะ!"

"อันอ๊กโอปป้า! ยังมีพวกเราหนุนหลังคุณนะ!"

"ขอประท้วงอย่างจริงจัง!"

"พวกเราต้องการคำอธิบาย!"

ชาวเกาหลีล้วนแล้วแต่โกรธแค้นอย่างหนัก แม้อีอันอ๊กจะไม่โด่งดังในบ้านเกิดสักเท่าไร เรียกว่าแค่พอมีชื่อเสียง อีกเหตุผลคือ ใครบ้างไม่มีใจคิดเข้าข้างบ้านตัวเอง? แน่นอนว่าพวกเขาต้องปกป้องชนชาติตัวเองกันทั้งนั้น ดังนั้นเมื่อทีมงานของอีอันอ๊กพูดเรื่องนี้ขึ้นมา ผู้คนที่รับทราบจึงล้วนแต่ลุกฮือ ไม่ว่าจะเป็นในส่วนของบริษัท ทีมงาน ประชาชนชาวเกาหลี หรือแม้แต่สื่อทั้งหลายแหล่ ต่างก็เรียกร้องคำอธิบายจากฝั่งจีน!

แต่ชาวจีนโกรธพวกเขากว่าเยอะ!

"พวกสื่อเกาหลีก็มาด้วย?"

"เว*เอ๊ย! พวกนายแม่*รู้ห่*ไรวะ!"

"เรื่องนี้สรุปว่าใครเป็นฝ่ายผิดกันแน่? ทำไมพวกคุณไม่ออกมาพูดล่ะ? ไอ้บ้าอีอันอ๊กนั่นไหวรึเปล่า? ทำมาตอบไม่ตรงคำถามเรอะ?"

จางเย่หาไปหามา พบว่าเว็บบอร์ดของจีนใหญ่ๆ แม้แต่เวยป๋อเอง ต่างก็โดนบุกด้วยชาวเกาหลีจำนวนไม่น้อย มีนักเรียนต่างชาติบางคนเข้ามาด่าเป็นภาษาจีนด้วย บ้างก็มาด่าด้วยภาษาเกาหลี!

"@！#￥%#！"

"ขอโทษอีอันอ๊กซะ!"

หลายคำแม้จะอ่านไม่ออก แต่ต้องไม่ใช่คำพูดดีงามอะไรแน่!

จางเย่กลับไม่ให้ความสนใจ เพียงเลื่อนดูอีกนิดหน่อยก็เลิกอ่าน

ตอนแรก เรื่องยังไม่ได้ใหญ่โตอะไร แค่มีคนเข้ามาร่วมขบวนด่ากันไม่หยุด เหตุการณ์เช่นนี้เกิดขึ้นในวงการบันเทิงอยู่บ่อยๆ ทำให้ไม่มีใครเห็นว่าเป็นเรื่องใหญ่โตอะไร แต่เมื่อเวลาผ่านไป เหตุการณ์กลายเป็นร้ายแรงขึ้นเรื่อยๆ ไม่ทราบด้วยเพราะการนำเสนอของสื่อหรือเหตุผลอื่นๆ ส่งผลให้ดาราหลายๆ คน โดยเฉพาะจากบริษัทเดียวกันกับอีอันอ๊กนั้นก้าวออกมาประกาศจุดยืนของตนเอง แสดงความโกรธเคืองต่อสิ่งที่เกิดขึ้นในประเทศจีน ครั้งนี้ ยิ่งเป็นเหมือนการแหย่รังแตนเข้าแล้ว! พวกดาราที่มีแฟนคลับหลักล้าน รวมถึงเหล่าแฟนคลับต่างพบเหตุการณ์นี้ พลอยทำให้โกรธเคืองกันขึ้นไปอีก! ทันใดนั้นเอง ความอยุติธรรมที่เกิดแก่ดาราเกาหลีในจีนก็ยิ่งแผ่ขยายวงกว้างออกไป จนกระทั่งกลายเป็นหัวข้อข่าว!

ฟางเสียวสุ่ยขมวดคิ้วมุ่น "ข้อมูลแถวนี้แปลกๆ นะ"

เหมิงอี้กล่าว "เห็นแล้ว ก็แค่ IP ของเกาหลีทะลักเข้ามานิ"

"ไม่ใช่ทะลักธรรมดานะ" นายตำรวจไซเบอร์หนุ่มคนหนึ่งเริ่มตื่นตัว "จำนวนเพิ่มขึ้นกว่าแปดเก้าหมื่นเมื่อเทียบกับเวลาปกติ เกิดอะไรขึ้นหว่า? ต้องแจ้งเบื้องบนไหม?"

เหมิงอี้กล่าว "ไม่ใช่การโจมตีข้อมูล คงไม่มีอะไรมากหรอก ไม่งั้นแจ้งหัวหน้าต่งซักคำก็พอ IP จากภากนอกเข้ามากันเยอะขนาดนี้ อาจจะเกิดอะไรวุ่นวายได้"

งานของหน่วยกำกับฯ นั้นซับซ้อน ซึ่งต้องมีความรับผิดชอบมากมาย ไม่ว่าจะตรวจสอบข้อมูลหมิ่นเหม่ กรองการเคลื่อนไหวของเครือข่าย ตรวจสอบความปลอดภัยในระบบ รวมถึงมีหน้าที่ป้องกันการโจมตี แม้จะมีหลายหน่วยงานก็จริง ทว่าในฐานะหน่วยงานอันดับหนึ่ง พวกเขาต้องรับผิดชอบเหตุที่หนักหนา นั่นคือ ‘การจัดการอาชญากรรมทางอินเทอร์เน็ต’ ทั้งเรื่องการหลอกลวง จับตัวแฮกเกอร์ ตรวจสอบไวรัสกับตัวผู้เขียน ล้วนเป็นหน้าที่พวกเขาทั้งสิ้น นี่คือเหตุผลที่การเคลื่อนไหวผิดปกตินั้นไม่เป็นที่น่าสนใจ และไม่ได้เป็นที่น่ากังวล


……


ทางเกาหลี

ในโปรแกรมสนทนาที่ไม่ค่อยเป็นที่รู้จักนัก รายชื่อผู้ร่วมสนทนาที่มุมด้านขวาล่างนั้นค่อยๆ เพิ่มขึ้นเรื่อยๆ สิบคน ยี่สิบคน ห้าสิบคน

คนครบหรือยัง? : ผู้ใช้งาน JIN ส่งข้อความเป็นภาษาเกาหลี

อิง : ยังเหลืออีกนิดหน่อย

JIN : ไม่ต้องรอหรอก แค่นี้ก็พอเถอะ

59-V : หึๆ จัดทัพเท่านี้ก็พอรังแกพวกมันแล้ว

ตามหลังมีคนหัวเราะร่วมไปด้วยไม่น้อย : มีท่านเทพ JIN นำทัพ จีนกระจอกจะไม่พ่ายยับเยินหรือ? ต้องจัดการพวกมันให้ตายคามือได้แน่! คนจีนน่ะแม้จะมีมาก แต่เทคโนโลยีทางเน็ตกลับไม่ติดหนึ่งในห้าเสียด้วยซ้ำ!

JIN : อย่าดูถูกไป อย่าลืมสิว่าเมื่อปีก่อนที่บริษัทรักษาความปลอดภัยจากอเมริกากลายเป็นอัมพาตไปนั้น ได้ยินว่าเป็นฝีมือแฮกเกอร์ชาวจีนเชียวนะ บริษัทนี้เป็นที่รู้จักกันดี ว่าขึ้นชื่อเรื่องระบบป้องกันตัวอันเข้มแข็งที่แม้แต่สำหรับฉันยังนับว่ายาก ไหนจะในบริษัทที่มีวิศวกรซอฟต์แวร์มากประสบการณ์ทำงานให้จำนวนมากนั่นอีก แต่ก็ยังถูกโจมตีโดยไม่ทันรู้ตัวได้เลย พอทำการตรวจสอบถึงค่อยพบว่าที่อยู่ IP นั้นมาจากประเทศจีน ส่วนอื่นๆ ไม่มีข้อมูลแล้ว ฉันยังคงยืนยันคำเดิมนะ อย่าดูถูกศัตรู ทุกหนแห่งล้วนมียอดฝีมือ

อิง : พบยอดฝีมือ? นั่นแหละที่เราต้องการ!

59-V : ถูกต้อง ยังไงก็ต้องเจอกันสักรอบ!

หากให้คนที่พอรู้เรื่องรู้ราวในวงการนี้มาเห็นคนเหล่านี้เข้า พวกเขาคงต้องสูดลมหายใจหนาวเหน็บ เพราะขบวนทัพนี้น่ากลัวเกินไปแล้ว!

JIN -- ยอดฝีมือแฮกเกอร์ชาวเกาหลี ติดอันดับหนึ่งในห้า ไม่มีใครทราบว่าเขาคือใคร ไม่มีใครทราบว่าหน้าตาเป็นอย่างไร แต่เท่าที่เพื่อนแฮกเกอร์คนหนึ่งเปิดเผยเบาะแสให้กับตำรวจก็คือ JIN เป็นผู้ชาย

อิง -- แฮกเกอร์อันดับสิบหกของเกาหลี ตำรวจสงสัยว่าเขามีส่วนเกี่ยวข้องกับคดีอาชญากรรมทางการเงินคดีหนึ่ง ซึ่งกำลังเป็นที่ต้องการตัว

59-V -- ไม่มีอันดับในประเทศ เขาเป็นที่ปรึกษาด้านความมั่นคงให้กับบริษัทโปรแกรมป้องกันแห่งหนึ่ง แม้จะเป็นที่ปรึกษาความมั่นคง แต่ไม่ได้หมายความว่าเขาเป็นแฮกเกอร์ไม่ได้ ในแง่ของการป้องกันนั้นยากกว่าการโจมตีอยู่แล้ว ในเมื่อเขาเป็นที่รู้จักในวงการนี้ ทักษะแฮกเกอร์ของเขาย่อมไม่ต่ำต้อยเช่นกัน นี่อาจดูเกินจริงไปบ้าง แต่อย่าลืมสิว่าในเมื่อผู้เชี่ยวชาญบางรายยังทำได้แค่ ‘ป้องกัน’ เท่านั้น ดังนั้นโดยไม่ทราบสาเหตุที่แน่ชัด เขาก็เข้าร่วมงานวันนี้เช่นกัน

อีกหลายชื่อที่เหลือ ส่วนใหญ่ต่างเคยได้ยินผ่านหูกันมาหลายครั้ง

นอกจากนี้ยังมีเหล่าแฮกเกอร์หน้าใหม่ รวมถึงโปรแกรมเมอร์และผู้เชี่ยวชาญด้านระบบรักษาความปลอดภัยมีชื่ออีกหลายคนด้วย ไหนจะคนที่เปลี่ยนชื่อเข้ามาร่วมอีก สุดท้ายแล้วมีใครบ้าง ต่างคนต่างไม่ทราบอย่างแน่ชัด

เกิดความเงียบขึ้นชั่วขณะหนึ่ง

JIN : ฉันปล่อยเหยื่อออกไปแล้ว ทุกคนเตรียมตัว ภารกิจวันนี้ง่ายมาก คือคำอธิบายถึงเรื่องของอีอันอ๊กจากคนจีน เป้าหมายของพวกเราต่างกันออกไป แต่ละคนจัดการรบด้วยตัวเอง ออกศึกด้วยตนเอง บุกยึดตีเมืองครองระบบของพวกมัน ให้พวกมันต้องยอมแพ้ให้ได้!

59-V : ทุกคนพยายามปกป้องตนเองด้วย อย่าให้ตามรอย IP เราเจอได้เด็ดขาด ใช้งาน ‘ปกปิด IP’ ให้มากเข้าไว้!

: รับทราบ!

: เข้าใจแล้ว!

: ฉันแทบอดใจไม่ไหวแน่ะ!

: ฮ่าๆ คอยดูฉันเข่นฆ่าไอ้พวกสวะคนจีนนั่นเถอะ!

วงการแฮกเกอร์เกาหลีต่างลับดาบ ปลายกระบี่หันหาประเทศจีนพร้อมสรรพ!

มีแฮกเกอร์ชาวเกาหลีทั้งในและนอกประเทศ รวมถึงเหล่าผู้เชี่ยวชาญด้านระบบรักษาความปลอดภัย พอได้ข่าวนี้ก็ยังต้องจับจ้องมาที่นี่ จับจ้องไปยังการรับมือของประเทศจีน!

สงครามครั้งใหญ่ใกล้ปะทุ!



*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./29.md)