##บทที่ 486 : ดาวไม้กวาดมาแล้ว!
CCTV

ในห้องพักรับรอง

"อ้าว เหล่าถัง มาสูบบุหรี่หรอกเหรอ?" นักแสดงเซี่ยงเซิงวัยสี่สิบกว่าเดินเข้ามาทักทายก่อนจุดบุหรี่ให้ตัวเอง

ถังต้าจางหัวเราะ "ข้างนอกห้ามสูบ ได้แต่เข้ามาสูบในนี้แทน"

เขาถามต่อ "ไม่ไปฟังลูกศิษย์เล่นเหรอ?"

ถังต้าจางกล่าว "ดูทบทวนให้ไปแล้วรอบหนึ่ง ไม่มีปัญหาอะไร"

"ต่อไปเป็นเซี่ยงเซิงของจางเย่กับเหยาเจี้ยนไฉ ผมถามทีมงานมาแล้ว คุณเดาสิว่าพวกเขาตั้งชื่อผลงานว่าอะไร คุณเดาไม่ออกแน่" นักแสดงเซี่ยงเซิงหัวเราะก่อนเล่าต่อ "สองคนนั้นตั้งชื่อผลงานว่า ‘ผมขอปฏิเสธสามต่ำช้า’ ต้องโดนความเห็นมวลชนกดดันแล้วแน่ๆ ตอนนี้ทั้งวงการเซี่ยงเซิงฉู่อี้ก็ออกมากดดันบอยคอตพวกเขา จางเย่กับเหยาเจี้ยนไฉคงรับไม่ไหว เลยต้องออกมาซักฟอกตัวเองก่อน"

ถังต้าจางประหลาดใจ "มีเรื่องอย่างนั้นจริงรึ?"

"จริงแท้แน่นอน ชื่อลงบันทึกไปแล้ว" เขาเองก็สนใจอย่างยิ่ง "ไปกัน ใกล้เริ่มแล้ว สูบมวนนี้หมดเราเรียกพวกนั้นไปฟังกันหน่อยเถอะ"

ถังต้าจางกล่าว "พวกเขาน่ะ กระโดดล้ำหน้าเกินไป กระตุ้นความโกรธของมวลชน คนทั่วไปชอบเซี่ยงเซิงแบบนี้แล้วยังไง? ถ้าวงการเราไม่ยอมรับ ก็ไร้ประโยชน์เปล่าๆ" พูดจบเขาก็รู้สึกอดไม่ไหว รีบดับบุหรี่ "ไปกัน ไปดูกัน"

เขากล่าวว่า "เซี่ยงเซิงแบบนี้มันต่ำช้าเกินไป วงการไม่ยอมรับหรอก"


……


ชั้นบน

ห้องควบคุมสัญญาณการถ่ายทอดสด

ผู้รับผิดชอบการจัดการแข่งขันเซี่ยงเซิงและละครตลกตัดสินใจนั่งเฝ้าด้วยตนเอง เพื่อคอยควบคุมสถานการณ์ทางนี้ เพราะกลัวว่าจะเกิดเรื่องอย่างเมื่อวานอีก

"ไม่มีปัญหานะ?"

"ไม่มีปัญหาแน่นอน"

"เอาล่ะ หลังถ่ายทอดสดตรงนี้จบ ให้ตัดสัญญาณกลุ่ม C ถ่ายทอดสดกลุ่ม F ต่อนะ"

ที่นี่คือห้องควบคุมหลัก ซึ่งควบคุมการถ่ายทอดสัญญาณออกทางหน้าเว็บไซต์ CCTV หลายช่อง ในบรรดานั้น มีหน้าเว็บไซต์ของ CCTV 11 เขารวมอยู่ด้วย ตอนนี้กำลังถ่ายทอดสด ‘สถานการณ์ปัจจุบันของเซี่ยงเซิง’ ศิษย์ทั้งสองของถังต้าจางอยู่ จางเสี่ยวกับหลิวหยวนกำลังเสียดสีพวกจางเย่ทั้งสองคน และรายการใกล้จะจบลง

จู่ๆ ไฟบนเพดานก็กระพริบ!

ไฟเครื่องก็ตัดไปวาบหนึ่ง!

"เกิดอะไรขึ้น?"

"ไฟกระชากไปหนึ่งวินาที?"

"ทำไมต้องเกิดเรื่องนี้อีกวะเนี่ย!"

"สัญญาณตัดหมดแล้ว!"

"ไม่เป็นไร เครื่องมีไฟสำรอง รอเชื่อมต่อใหม่ก็ได้!"

ในห้องวุ่นวายมือเท้าปั่นป่วนกันขึ้นมา ทีมงานหลายคนรีบจัดการตั้งค่าเครื่องมือใหม่ เชื่อมต่อสัญญาณกลับมา พวกเขาไม่ได้รับผิดชอบแต่การแข่งขันของ CCTV 11 เพราะทุกช่องของทั้ง CCTV นั้น สัญญาณอยู่ในการรับผิดชอบของพวกเขาด้วย หากเกิดปัญหาขึ้นที่นี่ ช่องอื่นๆ จะพลอยได้รับผลกระทบไปด้วย แน่นอนว่าต้องจัดการให้ดี!

ครึ่งนาที…

หนึ่งนาที…

ในที่สุดสัญญาณก็เชื่อมต่อกลับมาอีกครั้ง!

ทีมงานรีบเร่ง "เว็บแข่งขันของช่อง 11 เรา ตัดไปกลุ่ม F ได้เลย"

ฝ่ายเทคนิกกล่าว "คุณรอหน่อย ทีละคน"

ฝ่ายรับผิดชอบโมโห "ฝ่ายเราเป็นถ่ายทอดสดนะ จัดการให้เราก่อน! เร็ว!"

อีกฝ่ายฟังคำโมโหของเขาก็ไม่พอใจนัก แต่หลังเดาะลิ้นขัดใจก็จัดการเชื่อมสัญญาณให้กับฝ่ายช่อง 11 ก่อน "F...F... เอาล่ะ เสร็จแล้ว"

ตัวผู้รับผิดชอบถึงค่อยถอนหายใจ พยักหน้า เดินจากไปอย่างวางใจ ทางห้องส่งยังต้องให้เขาไปควบคุมอยู่ เขาจะมานั่งจับตาทางนี้นานไปไม่ได้

ทว่าคนที่ดูแลห้องควบคุมสัญญาณยังต้องรีบไปจัดการเชื่อมต่อสัญญาณช่องอื่นต่อ!


……


บนอินเทอร์เน็ต

สายตานับไม่ถ้วนกำลังชมการแข่งขันเซี่ยงเซิง!

"เฮ้ย สองคนนี่ใครอ่ะ?"

"จางเสี่ยวกับหลิวหยวน ลูกศิษย์ถังต้าจาง"

"เล่นเซี่ยงเซิงก็เล่นไปสิ ไอ้หลานเต่าบัดซบสองคนนี้เสียดสี อาจารย์จาง อาจารย์เหยา ทำซากอะไร? เป็นบ้าเรอะ?"

"อาจารย์พวกนั้นกับคนในวงการฉู่อี้ออกมาด่าจางเย่กับเหยาเจี้ยนไฉกันทั้งนั้นแหละ พวกเขาเป็นลูกศิษย์ ยังไงก็ต้องออกหน้าสิ นี่คือสงครามเต็มรูปแบบ!"

"เหอะ ไอ้สองคนดีมันใหญ่ดีนะ!"

"เสียดสีจางเย่? พวกมันไม่เคยได้ยินชื่อเน่าๆ ของจางเย่ใช่ไหม?"

"ไอ้ถังต้าจางกับไอ้พวกนักวิจารณ์เอย พวกคนในวงการฉู่อี้เซี่ยงเซิงน่ะบัดซบมากขนาดไหนใครบ้างไม่รู้ อีกอย่างจางเย่ไม่เคยล่วงเกินพวกเขานี่? ไม่เคยมีข้อขัดแย้งอะไรกันตั้งแต่แรกด้วย! แต่พวกนั้นก็ดีเหลือเกิน ทำเหมือนจางเย่ไปฆ่าล้างโคตรเหง้าศักราชพวกมันยังไงยังงั้น? กัดเขาไม่ยอมปล่อยอีก? จะเอาให้ตายให้ได้? เป็นศิลปินเป็นสมาคมบ้าบออะไรของแม่*! จางเย่ทำอะไรผิดวะ?"

"ไอ้พวกนี้ปากก็เอาแต่บอกว่าศิลปะบ้าๆ บอๆ ศิลปะคืออะไร? คือคนชอบถึงเรียกว่าศิลปะ! ‘ผมเป็นคนมีการศึกษา’ น่ะ คนธรรมดาต่างก็ให้การยอมรับ ทุกคนต่างสนุกไปกับมัน อาจารย์จางเย่มอบความบันเทิงให้กับทุกคน อย่างนั้นผลงานเขาก็นับเป็นศิลปะสิ แต่ฉันสงสัยว่า ทำไมมาตรฐานในการตัดสินว่าอะไรคือศิลปะถึงโดนผูกขาดโดยคนกลุ่มเดียว? มีคนออกมายืนยันว่าไม่ใช่ศิลปะไม่ใช่เซี่ยงเซิง อย่างนั้นก็ถือว่าตามนั้นหรือ? ความเห็นของคนธรรมดาของเหล่าผู้ฟังไม่มีความหมายงั้นสิ? บัดซบ! อย่างนั้นศิลปะแม่*จะมีค่าอะไร! พูดอะไรอยากทำอะไรก็ถือว่าเป็นอย่างนั้นหมดเรอะ!"

"พูดได้ดี คนพวกนี้น่ะล้ำเส้นจริงๆ ฉันยอมรับว่าผลงานของจางเย่ไม่ใช่ทุกคนจะชอบ ไม่มีศิลปะแนวไหนทำได้อย่างนี้ทั้งนั้น แต่ว่าตอนนี้ ผลงานของจางเย่น่ะมีคนชื่นชมเก้าสิบกว่าเปอร์เซนต์ แถมชอบกันมากด้วย มีแต่พวกคุณที่เรียกตัวเองว่าเป็นมืออาชีพที่มากระทืบเท้าคำราม นับว่าน่าประหลาดใจ เมื่อวานผมออกมาพูดแทนจางเย่ สุดท้ายผู้อาวุโสในวงการมาด่าผมในเวยป๋อ หาว่าผมเป็นเด็กไม่รู้เรื่องศิลปะอะไร ไล่ให้ไปเรียนมาก่อนสักหลายปี ตอนนั้นผมนึกในใจแค่คำว่า ถล่มแม่*มัน เป็นหมื่นรอบ นี่มันคนแบบไหนกัน? ต้องให้เซี่ยงเซิงมีคติสอนใจคนถึงจะเป็นเซี่ยงเซิง? พวกเราคนธรรมดาไม่มีสิทธิ์จะชอบอะไร? ไม่มีสิทธิ์จะเลือกศิลปะที่ตัวเองชอบ? ต้องชอบแต่งานที่พวกมืออาชีพบอกว่าดี? ไม่ชอบก็ไม่ได้ด้วย?"

"ไม่ผิด!"

"ไอ้พวกนี้แม่*ประสาท!"

"โคตรจะบ้าไปแล้วจริงๆ! ก็แค่นักเซี่ยงเซิงนักวิจารณ์ไม่กี่คน แต่ละคนคิดว่าตัวเองเป็นเทพเซียนไปแล้วหรือยังไง? ยังคิดจะเรียกลมเรียกฝนปกครองโลกหล้าอีกเรอะ!"

"สนับสนุนอาจารย์จางโดยไร้เงื่อนไข!"

"อาจารย์จางอดทนไว้!"

"ใช่ พวกเราชอบคุณนะ อย่าไปฟังไอ้พวกนั่นพูดมั่วซั่ว!"

"อาจารย์จาง อาจารย์เหยา พวกเราผ่านความลำบากนี้ไปด้วยกันเถอะ!"

"จางเย่ เมื่อก่อนฉันไม่ชอบนายจริงๆ ไปไหนก็เอาแต่ด่าคน ด่าไอดอลของฉันด้วย ฉันเคยไปด่านายไว้หลายที่ แต่ว่าเรื่องคราวนี้ ฉันเข้าข้างนาย! จัดการพวกมันซะ!"

ตอนนี้คือช่วงเวลาที่ยากลำบากที่สุดของจางเย่กับเหยาเจี้ยนไฉ ถูกแบนก็นับว่าเป็นเรื่องน่าอนาถพออยู่แล้ว และเมื่อพวกเขาไม่เหลือทางออกจนต้องหาทางมาเข้าแข่งขันเซี่ยงเซิง สุดท้ายเพิ่งเล่นได้ครั้งเดียว ก็โดนพวกผู้เชี่ยวชาญทั้งหลายมาถล่ม ทุกคนดูอยากจะบีบให้เขาตายมากนัก ดังนั้น คนทั่วไปจึงไม่อาจทนดูโดยไม่ทำอะไรได้ เรื่องนี้ คนส่วนใหญ่เข้าข้างจางเย่ รวมถึงเหล่าคนที่ก่อนหน้านี้เคยออกมารบกับแฟนคลับของจางเย่ รวมถึงคนที่เมื่อก่อนไม่ชอบหน้าเขา ต่างออกมาสนับสนุนเขาด้วย

ในเวลาเช่นนี้ เสน่ห์ของศิลปะก็อยู่ตรงจุดนี้เอง ผลงานที่โดดเด่นเยี่ยมยอด ทำให้คนชื่นชอบขนาดที่คนคนหนึ่งถึงกับเปลี่ยนมุมมองที่มีต่อกันได้ แน่นอนมีคนเชื่อและรับรู้ว่าแม้จางเย่จะเจ้าเล่ห์ไร้คุณธรรมแค่ไหน แต่เปรียบกับพวกมืออาชีพที่คิดจะข่มเหงเขาแล้วนับว่ายังมีเมตตากว่ามาก อย่างน้อยเขาก็ออกหน้าเพื่อเหล่าคนธรรมดามาหลายครั้ง แม้นิสัยเขาจะชั่วร้ายสักหน่อย ทำเรื่องไว้หลายอย่าง ด่าหลายคนที่ทำให้ใครๆ ต้องพูดไม่ออก แต่กับมุมมองด้านจริยธรรมและนิสัยใจคอกลับไม่เลว ส่วนเหล่าผู้เชี่ยวชาญเหล่านั้นน่ะหรือ? ทำอะไร? เคยทำอะไรเพื่อคนธรรมดาบ้าง? รู้จักแต่ออกมาบอยคอตคนอื่น ดีแต่ปาก เมื่อมีคนมาคอมเมนต์ก็โดนด่าสาปแช่ง หาว่าไร้ความศิวิไลซ์ที่พึงมีมาแต่ก่อน ไม่รู้จักศิลปะที่แท้จริง เป็นเพียงคนไม่รู้เรื่องรู้ราว? บัดซบ! อาศัยอะไรกัน? เราติดค้างอะไรพวกคุณกัน?

"ไม่รู้คราวนี้พวกลูกพี่จางเย่จะพูดอะไร"

"พวกเราดูไม่ออกจริงๆ"

"ฉันไปดูหน่อยดีกว่าว่ามีเวอร์ชั่นเถื่อนไหม"

"เดี๋ยวนะ ทางห้องอัดรายการเห็นว่าห้ามเอามือถือเข้านี่?"

"จะถ่ายทอดสดรึเปล่านะ?"

"นายหวังมากไปแล้ว การถ่ายทอดสดเมื่อวานเป็นเพราะทีมงานทำผิดพลาด วันนี้เป็นไปไม่ได้หรอกมั้ง"

"หา ทำไมสัญญาณตัดแล้วล่ะ?"

"ลูกศิษย์ถังต้าจางเล่นเสร็จแล้ว?"

"ยังไม่จบนี่ แต่ตอนนี้ตัดสัญญาณไปแล้ว เอ๊ะ หน้าเว็บของ CCTV ช่องอื่นก็มีปัญหา เปิดเว็บช่อง 1 ไม่ได้ ช่อง 5 ก็ด้วย!"

"สัญญาณกลับมาแล้ว ตอนนี้ถ่ายทอดสดกลุ่ม F อยู่"

"แหงล่ะ แม่*จะเอาจางเย่กับเหยาเจี้ยนไฉให้ตายกันสินะ!"

ขณะเดียวกันนั้น เหล่าเพื่อนฝูงญาติพี่น้องของจางเย่กับเหล่าผู้ชมที่กำลังรอการถ่ายทอดสด ล้วนหวังให้เกิดปาฏิหาริย์ขึ้นมา สุดท้ายล้วนแต่ต้องผิดหวัง ปาฏิหาริย์อย่างเมื่อวานไม่เกิดขึ้นอีก

"เฮ้อ"

"อดดู"

"ไม่มีจางเย่กับเหยาเจี้ยนไฉ ไม่ดูก็ได้ฟะ!"

แต่ขณะนั้นเอง มีคนตาไวรีบมาทิ้งข้อความเอาไว้ "ถล่มแม่*มัน! รีบไปดูหน้าเว็บช่อง 11 เร็ว! ไม่ใช่หน้าเว็บแข่งเซี่ยงเซิงนะ! ย้อนกลับไปหน้าเว็บไซต์หลักเลย!"

"ทำไมอ่ะ?"

"ไปดูเถอะน่า!"

"งั้นฉันไปดูหน่อย"

เหล่าผู้ชมเห็นคนอื่นๆ ตื่นตระหนกเช่นนี้ พลันรีบย้อนกลับไปดู ทันทีที่เห็น ทุกคนล้วนแสดงสีหน้าท่าทางอย่างเดียวกัน ตกใจจนตาเบิกแทบถลน!

ถ่ายทอดสด!

เป็นสัญญาณถ่ายทอดสดกลุ่ม C !

หลายคนเห็นแล้วยังไม่อยากจะเชื่อ การแข่งขันตลกคู่ระดับประเทศนั้นเป็นหน้าเว็บย่อยของ CCTV 11 ซึ่งมีหน้าเว็บแยกไปเป็นของตัวเอง ทว่าสำหรับหน้าเว็บหลักและการถ่ายทอดสดออกโทรทัศน์แล้ว มีเฉพาะในรอบตัดสินเท่านั้นจึงจะได้รับสิทธิ์นั้น ในเวลาอื่น สิ่งที่ถ่ายทอดออกทางหน้าเว็บหลักนั้นคือสิ่งที่ออกอากาศทางโทรทัศน์ สำหรับรอบคัดเลือกนี้ ยังคงฟาดฟันกันแค่ในอินเทอร์เน็ต ยังไม่ถึงเวลาสำหรับการถ่ายทอดสดในโทรทัศน์ ดังนั้น CCTV 11 จึงกำลังถ่ายทอดผลงานตลกคู่เซี่ยงเซิงและละครตลกจากรายการส่งปีเมื่อปีก่อน แต่แค่เกิดปัญหาทางเทคนิกนาทีเดียว สิ่งที่ปรากฏออกมาบนหน้าจอถ่ายทอดสดกลับเป็นสัญญาณการแข่งขันของกลุ่ม C !

"สวรรค์!"

"ฉันดูผิดไปรึเปล่า!?"

"เหอๆ จางเย่ เหยาเจี้ยนไฉจะขึ้นเวทีแล้ว!"

"เจ๋ง ทำไมที่นี่มีถ่ายทอดสดล่ะ ทำผิดรึเปล่า?"

"นี่ๆ ทุกคนตกลงกันก่อนนะ อย่าเสียงดังไป อย่าไปรายงานอะไรวุ่นวายด้วย เหอๆ พวกเราดูให้จบก่อนค่อยว่ากันเถอะ ฉันแม่*รอมานานแล้ว!"

"ใช่ๆ ฉันไปบอกคนอื่นก่อน!"

"ปาฏิหาริย์เกิดขึ้นอีกแล้วเว้ย!"


……


ห้องควบคุม

ทุกคนวุ่นวายกันจนแล้วเสร็จจึงได้ถอนใจคำหนึ่ง

เนื่องจากมีเรื่องให้ต้องจัดการมากเกินไป มีสิ่งให้ต้องทำมากเกินไป ทุกคนจึงค่อนข้างวุ่นวายเป็นพิเศษ ความผิดพลาดบางอย่าง พวกเขายังไม่พบ เพียงคิดแต่จะกู้สัญญาณกลับมาก่อน

"เหนื่อยสุดๆ"

"เรียบร้อยสักที"

"สองวันนี้ทำไมสถานีมีแต่เรื่องนะ?"

"ใครจะไปรู้ เดี๋ยวก็เปลี่ยนกะแล้ว เตรียมกลับบ้านกันเถอะ"


……


ทาง CCTV ยังไม่รู้ตัว

แต่เหล่าชาวเน็ตจำนวนมากกลับทราบเรื่องนี้ก่อน ทั้งเล่าปากต่อปาก เพื่อนต่อเพื่อน แค่ชั่วครู่เดียว คนมารอชมยิ่งทวีมากขึ้นเรื่อยๆ!

"หาาาาา!"

"ถ่ายทอดสดจริงด้วย!"

"เชี่* ฉันนึกว่าตาหานหลอกฉันซะอีก!"

"สวรรค์ สรุปแล้วโอกาสเกิดน้อยแค่ไหนกันเนี่ย!"

สัญญาณผิดพลาด!

สัญญาณผิดอีกแล้ว!

เมื่อวานครั้งหนึ่ง ทุกคนยังคิดแค่ว่าจางเย่กับเหยาเจี้ยนไฉมีโชคดีร้ายกาจ ฝืนลิขิตฟ้า โอกาสแค่เล็กน้อยก็ยังเกิดเรื่องแบบนี้กับพวกเขาได้ แต่มาวันนี้ดันเกิดเรื่องเช่นนี้อีก ทุกคนพลันพูดกันไม่ออกเลย ท่าทางจะไม่ใช่ปัญหาเรื่องโชคแล้วล่ะ!

ดาวไม้กวาด!

ไอ้จางเย่ต้องเป็นดาวไม้กวาดมาจุติแหง!

ทำไมเรื่องมหัศจรรย์ที่ยากเป็นไปได้ดันเกิดกับไอ้หมดนี่หมดเลยวะ! CCTV 11 คราวนี้แม่*ซวยบัดซบได้อีกที่เกิดเรื่องแบบนี้ซ้ำแล้วซ้ำเล่า!





*-*-*-*-*-*-*-*-*-*-*-*-*-*-*-*-*-*-*-*



[Go To Next Chapter]( ./87.md)