##บทที่ 416 : ไม่มีชื่อตอน (15+)
ผิวสัมผัสใกล้ชิด

ใบหูรู้สึกถึงความอบอุ่น

ใบหน้าสัมผัสความเต่งตึง

จางเย่นอนอยู่บนตักของเหราอ้ายหมิ่น ไม่ว่าเหราอ้ายหมิ่นพูดอะไร เขาก็ไม่ยอมลุกออกไป ยังคงหน้าด้านนอนอยู่อย่างนั้น!

อาห์…

ความเต่งตึงนี่มัน!

ต้นขาเธอเต็มไปด้วยเนื้อหนั่น!

เรียวขายาวของเหราอ้ายหมิ่นไม่ใช่สิ่งที่พบได้ทั่วไป เป็นเรียวขาที่มีระดับ บริสุทธิ์สูงส่ง เป็นเรียวขาที่ไร้ซึ่งความชั่วช้าใดๆ เป็นเรียวขาที่เป็นไปเพื่อประโยชน์ของมวลชนที่ได้พบเห็น!

ในฐานะบุรุษ จางเย่พอจะละอายอยู่บ้าง ที่ผู้หญิงในวัยสามสิบอย่างเหราอ้ายหมิ่น กลับมีรูปร่างดีกว่าเขาเยอะ อย่างรูปร่างที่ผอมเพรียวกว่าเขา อาจเป็นเพราะเธอได้ฝึกฝนตั้งแต่เด็ก ขณะที่จางเย่ใช้แหวนเกมมาฝึกฝนทักษะยุทธ์ แถม ‘กิน’ หนังสือสกิลพวกนี้ไปได้ไม่เท่าไร จึงไม่มีทางเทียบกับเธอได้เลย

มนุษย์ก็เช่นนี้เอง สิ่งที่มี ไม่ยอมรักษาไว้ สิ่งใดที่ไม่มี ยิ่งกระหายใคร่ครอบครอง

อย่างเช่นขาคู่นี้ของคุณน้าเจ้าของห้อง เขาไม่มี

ทรวงอกทั้งสองของเธอ เขาเองก็ไม่มี

เอ่อ.. ความจริงหน้าอกนี่เขาก็มีนะ แต่เป็นหน้าอกผู้ชายที่ไม่ได้ใหญ่โตอะไรน่ะ

จางเย่นอนลง ลืมตามองไปข้างบนเป็นพักๆ เขาได้เห็นมุมมองงดงามของส่วนนูนบนร่างของเธอในระยะใกล้แล้ว เมื่อสูดหายใจลึกได้กลิ่นผ้ารอบๆ บริเวณนั้นด้วย เครื่องแต่งกายของเหราอ้ายหมิ่นท่อนบนเป็นเสื้อไหมพรมสีเทากับกางเกงวอร์มสีขาวโชว์สัดส่วนต้นขา และรองเท้าแตะคู่หนึ่ง แม้จะไม่ดูทันสมัย แต่ก็เข้ากับรสนิยมดั้งเดิมของเธอ จางเย่รู้จักหญิงสาวมานานยังไม่เคยเห็นเธอใส่รองเท้าส้นสูงสักครั้ง อาจเพราะความดื้อรั้นของผู้ฝึกยุทธ์ อย่างไรก็ตาม นั่นถือเป็นความมั่นใจในตนเองอย่างหนึ่ง

"ไสหัวออกไป"

"ผมนอนแป๊บน่า"

"คิดว่าฉันไม่กล้าจัดการเธอจริงๆ เรอะ?"

"งั้นก็จัดการผมสิ ยังไงร่างผมก็รับบาดเจ็บใกล้ตายอยู่แล้ว มีแผลอีกหน่อยผมไม่สนใจหรอกนะ อยากทำก็ทำไปเลย"

“……”

กล่าวเสร็จ จางเย่ก็พลิกตัวนอนตะแคงเข้าไปหาหน้าท้องของเหราอ้ายหมิ่นอย่างดื้อรั้น จมูกชนกับบริเวณนั้น หน้าผากฝังอยู่บริเวณนั้น ไม่มีไขมันส่วนเกินเลยสักนิด แบนเรียบยิ่งกว่าของจางเย่เองเสียอีก เขาสูดกลิ่นบางเบาของผู้หญิงที่โตเต็มวัยให้ลึดสุดปอด อาจเป็นกลิ่นเสื้อผ้าหรือกลิ่นของเสื้อผ้าด้านใน จางเย่ไม่ทราบ แต่ที่แน่ๆ ใบหน้าของจางเย่เข้าใกล้กับกางเกงวอร์มเธอสุดๆ

สดชื่น!

ชีวิตน้อยๆ เช่นนี้ แสนสุขสบาย!

คราวนี้มือของจางเย่เริ่มอยู่ไม่สุข เอื้อมมือออกไปโอบรอบเอวของเหราอ้ายหมิ่น

เหราอ้ายหมิ่นทำท่าเหมือนจะพูดอะไรบางอย่าง

ศีรษะของจางเย่ถูกดึงไปด้านหลัง แต่เขาไม่สนใจ ยังคงดุนหน้ากลับเข้าไปซุกเหมือนเดิม เหราอ้ายหมิ่นนับเป็นคนหนึ่งที่รู้จักการใช้ชีวิตทีเดียว แม้จะมีทรัพย์สินมากมายอย่างบ้านหลังนี้ เธอก็ไม่ได้ซื้ออะไรแพงมากนัก ซื้อแต่ของราคาทั่วไปหรือถูกกว่าเท่านั้น อย่างน้ำยาซักผ้านี้ กลิ่นไม่ได้หอมอะไรหรอก แต่เมื่อปะปนกับกลิ่นกาย กลับหอมมากกว่าเดิม จางเย่มีจมูกที่ค่อนข้างไว เมื่อได้กลิ่นอะไรดีๆ หอมๆ สักหน่อย จะรู้สึกสบายตัวสุดๆ ทันที

หอมมาก!

สูดลมหายใจลึกอีกครั้ง!

เหราอ้ายหมิ่นเหมือนกำลังจะพูดอะไรอีกครั้ง
ทว่าจางเย่ไม่ได้ยิน เขาหลับไปเรียบร้อยแล้ว

………

ตกเย็น

ทุ่มกว่าแล้ว

เมื่อจางเย่ลืมตาตื่นเป็นครั้งแรก ก็พบว่ากลับมานอนหนุนหมอนของตนเองอีกครั้ง กวาดตามองรอบๆ อย่างไม่รู้ว่าเหราอ้ายหมิ่นหายไปไหน เดาะลิ้น ในใจอดรู้สึกเดียวดายอยู่บ้างไม่ได้ จากนั้นความรู้สึกต่อมาคือหนาว หนาวอย่างยิ่ง ทั่วทั้งร่างหนาวยะเยือกจนถึงกระดูก จางเย่รีบห่มผ้าให้กระชับ แต่กลับไม่ช่วยให้รู้สึกดีขึ้นสักเท่าไร ศีรษะของเขารู้สึกเหมือนมีผ้าเย็นผืนหนึ่งโป๊ะอยู่ ไม่รู้ว่าเป็นใครวางไว้ให้ตั้งแต่ตอนไหน

เกิดเรื่องอะไรขึ้น?

ฉันเป็นไข้แล้วเหรอ?

จางเย่จนปัญญา ศีรษะงุนงงและมึนเบลอ น่าจะจับไข้จากบาดแผลซะแล้วสิ ชัดเจนว่าบาดแผลที่ได้มาไม่เบาจริงๆ ถ้าจะอักเสบก็ไม่แปลก

"มีใครไหม?"

"คุณน้าสาวเหรา?"

"เฉินเฉิน?"

"ผมหิวแล้ว!"

"ใครก็ได้! มีคนจะตายแล้ว!"

เขาลองตะโกนไปหลายรอบ ตอนแรกคิดจะลงจากเตียงเอง แต่กลับวิงเวียนศีรษะเหลือเกิน แม้รู้ว่ากำลังนอนอยู่บนเตียง แต่กลับรู้สึกไม่มั่นคงอยู่บ้าง ราวกับว่าทั้งฟ้าดินกำลังสั่นไหว เหมือนแผ่นดินไหวอย่างไรอย่างนั้น จางเย่ต้องพยายามวางศีรษะลงบนเตียงดีๆ ถึงค่อยรู้สึกดีขึ้นบ้าง!

ประตูเปิดออก

เหราอ้ายหมิ่นเข้ามาในห้องพร้อมกับอะไรบางสิ่งที่ร้อนกรุ่นส่งควันฉุย "เร่งอะไรนักหนา ตะโกนหาอะไร!"

จางเย่พูดอย่างอ่อนเพลีย "หิวแล้ว อะไรอ่ะ?"

"โจ๊ก" เหราอ้ายหมิ่นตอบ

จางเย่กล่าวอิดออด "ทำไมไม่มีเนื้อล่ะ? ผมอยากกินหมูตุ๋นน้ำแดงนะ"

เหราอ้ายหมิ่นนั่งลงข้างเตียง "มีให้กินก็ดีถมไป ยังจะมาเรื่องมากกับฉันอีก สภาพเธอแบบนี้กินโจ๊กให้รอดก่อนดีไหม! ดันอยากจะกินหมูตุ๋นน้ำแดงเนี่ยนะ? รอให้หายดีก่อนเถอะ!" คำพูดนี้กล่าวกับเขาอย่างไม่เกรงใจ "ลุกขึ้น กินข้าว!"

จางเย่พึมพำ "ไม่ลุก ผมอยากกินเนื้อ! จะกินเนื้อ!"

เหราอ้ายหมิ่นขู่เสียงเย็น "ไอ้หนู ไม่งั้นฉันลากไปโรงพยาบาลแน่!"

ฟังคำนี้ จางเย่เด้งตัวลุกขึ้นจากเตียงทันควัน "ความจริงกินอะไรเบาๆ หน่อยก็ดี" ยื่นมือออกไปจะรับถ้วยโจ๊ก แต่มือกลับสั่นเทาอย่างอ่อนแรง

เหราอ้ายหมิ่นขมวดคิ้วมุ่น "เอาล่ะ อ้าปาก"

จางเย่อ้าปากพร้อมแววตาคาดหวัง

เหราอ้ายหมิ่นตักโจ๊กให้คำหนึ่ง เป่าสี่ห้าครั้งก่อนป้อนข้างปากของจางเย่ แม้ดูไม่ใส่ใจนัก ทว่าโจ๊กไม่หกแม้แต่นิดเดียว อุณหภูมิกำลังพอเหมาะ แล้วช้อนก็ตรงเข้าปากจางเย่ ให้เขากินได้คำหนึ่ง

จางเย่กลืนลงคอ กล่าวอย่างจริงใจ "คุณน้าสาวเหรา ขอบคุณมากครับ"

เหราอ้ายหมิ่นไม่สนใจเขา สั่งให้อ้าปากเสียงแข็ง "อ้าปาก"

"อื้อ!" จางเย่อ้าปากอีกครั้ง กินโจ๊กเข้าไปอีกคำอย่างว่าง่าย

พอกินโจ๊กหมด เหราอ้ายหมิ่นถาม "จะกินอีกไหม?"

จางเย่กินจุไม่น้อย ป่วยเช่นนี้ก็ยังไม่กระทบ "กิน! ขออีกถ้วย มีพวกเนื้อบดหรืออะไรพวกนี้ไหมอะ? ให้ผมกินสักหน่อยสิ นะ?"

เหราะอ้ายหมิ่นไม่สนใจเขา กลับเข้าบ้านตัวเองไปตักมาอีกถ้วยใหญ่ แล้วป้อนเขาจนหมดอีกครั้ง

สิบนาทีให้หลัง เรอออกมาคำหนึ่ง จางเย่ถึงอิ่ม "เฉินเฉินล่ะ? กินข้าวหรือยัง?"

"ทำการบ้านอยู่ เธอนี่นะ สนใจตัวเองเถอะ!"

เหราอ้ายหมิ่นวางถ้วยโจ๊กลง ดึงกระดาษเช็ดปากมาเช็ดให้จางเย่ ขมวดคิ้วก่อนกล่าวอีกว่า "วันนี้ฉันยังไม่ได้ทำอะไรเป็นชิ้นเป็นอัน เฝ้าตัวเล็กแล้วดูตัวใหญ่ เฝ้าตัวใหญ่แล้วกลับไปดูแลตัวเล็ก เหอะ พวกเธอคิดว่าฉันเป็นคนใช้หรือไงกัน?"

จางเย่กล่าวอย่างอ่อนระโหยโรยแรง "ต่อไปคุณป่วย ผมจะได้ดูแลคุณไง"

เหราอ้ายหมิ่นหัวเราะเสียงเย็น "สิบปีมานี้ฉันไม่เคยป่วย จะต้องใช้ไอ้หนูอย่างเธอทำอะไร? ดูแลตัวเองให้ดีเถอะ หายแล้วก็ไสหัวไปซะ"

จางเย่รับคำในลำคอ

"กินยา" เหราอ้ายหมิ่นเอายาลดไข้กับน้ำอุ่นให้เขา

จางเย่เอนขึ้นนั่งดิ่มยาจนหมด ยานี้ชื่อว่า ‘เร่อหลิงฉงจี้’ ในโลกของจางเย่นั้นไม่มียาตัวนี้ คิดว่าคงเป็นชื่อยาของโลกนี้ ซึ่งเป็นยารสหวานอย่างแอสไพรินในโลกของเขานั่นเอง
ดิ่มยาเสร็จ จางเย่นอนต่อ คงเป็นเพราะฤทธิ์ยา "คุณน้าเจ้าของห้อง ผมง่วงอีกแล้ว ขอนอนบนตักคุณอีกได้ไหม?"

เหราอ้ายหมิ่นหรี่ตามองเขา "ไม่พออีกเรอะ?"

จางเย่เบะปาก "ไม่งั้นผมนอนไม่หลับนี่!"

เหราอ้ายหมิ่นจ้องเขาเขม็ง สุดท้ายก็เบ้ปากยืดขาออกมาให้

"ขอบคุณครับ" จางเย่ไม่พูดพล่ามทำเพลงก็เอนศีรษะลงไปหนุน สองมือไม่อยู่นิ่งเฉย โอบรอบเอวของเหราอ้ายหมิ่นเสร็จสรรพ
สบายจัง!

ท่านี้โคตรสบายเลย!

เขานึกอยากให้ตัวเองป่วยสักสามวันห้าวัน คนป่วยเป็นใหญ่จริงๆ!

ทว่าความคิดนี้อยู่ได้แค่ไม่กี่ชั่วโมงเท่านั้น พอจางเย่นอนหลับตื่นขึ้นมา ดูนาฬิกาอีกทีก็เป็นเวลาดึกแล้ว นาฬิกาเรืองแสงที่ตั้งอยู่บนโต๊ะนั้นแสดงเวลาเที่ยงคืนยี่สิบห้า!

ดึกขนาดนี้แล้ว

มีเพียงแสงดาวส่องในห้องอย่างเลือนลาง
ใบหน้าของจางเย่ยังคงอยู่บนเรียวขาอันสูงส่งบริสุทธิ์ทรงคุณธรรมมีรสนิยมคู่นั้น จางเย่คิดว่าเหราอ้ายหมิ่นคงกลับไปนอนแล้ว ไม่คิดว่าจะยังไม่ไป!

เหราอ้ายหมิ่นเอนกายกับหัวเตียง ไม่ขยับเลยสักนิด

ขณะนั้นเอง จางเย่จึงได้คิดว่าควรจะรีบหายเร็วขึ้นอีกหน่อยก็ยังดี อย่าให้เป็นภาระกับคุณน้าเจ้าของห้องไปกว่านี้จะดีกว่า เขา..ทำให้เธอต้องเหนื่อยยากซะแล้วสิ

"คุณน้าสาวเหรา" จางเย่พูดเบาๆ

"หือ?" เหราอ้ายหมิ่นตื่นขึ้นมา "อะไร?"

จางเย่กล่าวอย่างสำนึกผิด "กลับบ้านเถอะ ป่านนี้เฉินเฉินคงรอคุณนานแล้ว"

เหราอ้ายหมิ่นกล่าว "ตอนห้าทุ่มครึ่งเพิ่งจะวัดไข้ให้เธอ สามสิบเก้าองศาแน่ะ รอให้ไข้ลงก่อนแล้วค่อยว่ากัน ไม่งั้นคืนนี้ต้องไปโรงพยาบาลแน่!"

จางเย่กล่าวเสียงสั่น "ไม่เอา ผมไม่ไปจริงๆ นะ เรื่องนี้ไม่ต้องกล่อมเลย!"

เหราอ้ายหมิ่นกล่าวด้วยความอดทน "งั้นก็ให้ฉันห่มผ้าให้หนาหน่อย เหงื่อจะได้ออกเยอะๆ ขืนไข้ไม่ลง ฉันไปแล้วใครจะมาคอยเฝ้าเธอ?"

จางเย่รีบประจบ "พี่สาวเหราดีที่สุด!"

"พูดจาไร้สาระให้น้อยลงหน่อย" เหราอ้ายหมิ่นขมวดคิ้ว "หายเมื่อไร งานบ้านฉันยังรอให้เธอไปทำ จ่ายคืนฉันมาให้ครบซะ"

จางเย่หัวเราะไม่ออกร้องไห้ไม่ได้ "ผมว่าผมไข้ขึ้นอีกแล้วล่ะ! คุณพูดอะไรผมไม่ได้ยินทั้งนั้น ตอนนี้เวียนหัวมาก งั้นผมนอนต่อก่อนแล้วกัน!"

*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./17.md)