##บทที่ 418 : สิทธิพิเศษของคนป่วย! (15+)
ใกล้รุ่ง

เหราอ้ายหมิ่นที่เพิ่งจะคุยเรื่องศิลปะการต่อสู้กับจางเย่จบไป กำลังห่มผ้าให้เขานอน ไม่ทันไรประตูก็เปิดออก เฉินเฉินน้อยเข้ามาหา

"คุณป้า"

"อะไร?"

"หนูอยากไปฉี่"

"ครั้งก่อนไม่ใช่สอนเธอใช้ชักโครกรึไง?"

"หนูปีนไม่ถึง หนูจะฉี่ๆ"

เฉินเฉินสวมชุดนอนตัวน้อย หน้าตาครึ่งหลับครึ่งตื่น

จางเย่ได้ยินเข้า ก็เข้าร่วมวุ่นวายด้วย "ผมอยากไปห้องน้ำเหมือนกัน"

เหราอ้ายหมิ่นเบ้ปาก ได้แต่เข้าไปอุ้มเฉินเฉินขึ้นมา ใช้เท้าเตะเปิดประตูดังปัง แล้วอุ้มเด็กหญิงตัวน้อยขึ้นนั่งบนโถ ก่อนจะบ่นพึมพำกับตัวเองว่า "ตัวใหญ่เสร็จตัวเล็กมา ตัวเล็กเสร็จตัวใหญ่มา พวกเธอจะไม่ให้ฉันพักสักหน่อยเรอะ!"

เฉินเฉินเสร็จเรื่องแล้ว

เหราอ้ายหมิ่นกวาดตามอง "กลับไปนอนซะ"

"อื้อ" ดวงตาหรี่ปรือของเฉินเฉิน ยากจะบอกว่าหลับตาหรือลืมตาอยู่กันแน่ แล้วเธอก็เดินง่วงงุนจากไปทั้งอย่างนั้น

จางเย่เร่ง "คุณน้า ขอเสื้อให้ผมหน่อยสิ ผมจะเข้าห้องน้ำ"

เหราอ้ายหมิ่นกระชากเปิดตู้เสื้อผ้าเขาอย่างรำคาญ หยิบเสื้อคลุมออกมาตัวหนึ่งโยนไปทางเตียง เธอถอดรองเท้าออกก่อนยกขึ้นบนเตียงและมุดขาเข้าใต้ผ้าห่ม ไม่ได้เอนลงนอน แต่นั่งกอดอกพิงหัวเตียงหลับตางีบ เธอคงเหนื่อยแล้ว

จางเย่ซึ่งสวมชุดยาวก็ใส่เสื้อทับก่อนจะเข้าห้องน้ำไป แม้จะยังเวียนศีรษะ แต่รู้สึกดีขึ้นมากกว่าตอนแรกแล้ว เมื่อกลับมาถึงเตียง ก็มุดผ้าห่มเอนหลังพิงหัวเตียงเช่นกัน

"ฉันจะงีบ" เหราอ้ายหมิ่นอ้าปากหาวหวอด

จางเย่ตอบรับ "ได้ คุณนอนเถอะ"

"มีอะไรก็เรียกแล้วกัน ไม่มีอะไรอย่ายุ่ง"

เหราอ้ายหมิ่นพูดทั้งที่กำลังหลับตา

วันนี้จางเย่นอนมามากแล้ว ตอนนี้จึงไม่ง่วงเลยสักนิด พลิกตัวไปมาหลายตลบ พอลืมตาอีกครั้งก็มองร่างของเหราอ้ายหมิ่นใต้แสงจันทร์ ใบหน้ายามหลับไหลนั้น ทั้งที่มองจากด้านข้างก็ยังคงงดงาม เขาแอบสังเกตเห็นปลายคางที่ยื่นออกมาเล็กน้อยได้อีกด้วย ใบหน้าของเธอหากดูหน้าตรงกลับออกจะดุกว่าและดูร้ายกาจทีเดียว จางเย่ไม่สนใจว่าเธอจะหลับไปแล้วหรือไม่ เขาค่อยๆ ชันตัวขึ้นมา แล้วเอนตัวไปทางต้นขาของเหราอ้ายหมิ่น สองขาของเหราอ้ายหมิ่นนั้นอยู่ใต้ผ้าห่ม ตัวคนยังคงนั่งพิง มุมนี้เหมาะให้จางเย่นอนลงไปพอดี ศีรษะนอนลงโผล่ออกมานอกผ้าห่ม ใบหน้าพิงกับทางหน้าท้องของเธอ

คนยามอ่อนแอ ย่อมไม่คิดอะไรมากความ พอเรื่องที่คิดไม่มาก ความกล้าก็ยิ่งใหญ่โตขึ้น นอนเอนนิ่งๆ ได้ห้านาที จางเย่ก็อยู่นิ่งไม่ติด

……

ด้านล่างยังมีชุดแนบไว้อยู่

แสงไม่มากนัก จางเย่บอกไม่ได้ว่าเป็นสีอะไร

จางเย่เห็นว่าเขาน่าจะดึงออกได้ ดังนั้นจึงได้วางฝ่ามือบนหน้าท้องเหราอ้ายหมิ่น ผิวเธอนั้นบอบบาง ขณะลูบไล้ก็สัมผัสได้ถึงความเนียนนุ่ม

เหราอ้ายหมิ่นไม่ขยับ

จางเย่ไม่ได้ฉวยโอกาสรุ่มร่ามกับเจ๊เหรามาพักใหญ่แล้ว เขาไม่ได้พบหน้าเธอเลยหลังไปเซี่ยงไฮ้ ทั้งเมื่อกลับมาก็ได้คุยกันแค่สั้นๆ แต่พอพูดกันนานๆ ดันมีเรื่องให้คุยกันมากจนไม่มีโอกาสเสียที ตอนนี้โอกาสมาถึงมือ หลักการของจางเย่คือ ‘ทำความผิดต้องสำเร็จ’ อย่างนั้นเขาก็ต้องทำอะไรบางอย่าง ก่อนหน้านี้เคยทำแล้ว เขากลับตกอยู่ในสภาพย่ำแย่ ถ้าไม่ใช่โดนทุ่มข้ามไหล่ ก็กลายเป็นโดนบิดแขนจนแทบหลุด ทว่าตอนนี้เขาเป็นคนป่วย คนป่วยน่ะมีสิทธิพิเศษเสมอ!

มือเขาลอบเลื้อยเข้าไป

มือเขาขยับขึ้นไปเรื่อยๆ ทีละน้อย

หน้าท้อง สะดือ จางเย่ใช้ความรู้สึกจากฝ่ามือหาส่วนสัดต่างๆ ในความมืด

ทันใดนั้นปลายนิ้วพลันพบกับผ้าชิ้นหนึ่ง อ่อนนุ่มอย่างยิ่ง เห็นได้ชัดว่าเป็นเสื้อชั้นในของเธอนั่นเอง ตำแหน่งนี้ไม่ควรจะมีอะไรอยู่อีก คิดได้ดังนั้นโดยไม่ลังเล จางเย่ขยับนิ้วไถลเข้าไปช้าๆ ในที่สุดก็เข้าไปได้ทั้งมือ ในเมื่อห่อหุ้มเอาไว้ด้วยบรา ฝ่ามือเขาก็ได้พบกับเนื้อหนั่น ปลายนิ้วรู้สึกได้ถึงความเต่งตึง มากเสียจนนิ้วมือเขาแทบจะถูกบีบไล่ออกมา ส่วนหลังมือถูกบราบีบรัดไว้แน่น โชคดีที่วันนี้ไม่มีสายลวดเหล็ก ไม่อย่างนั้นมือเขาคงไถลเข้าไปไม่ได้

รู้สึกดีฉิ*!

สำเร็จแล้วโว้ย!

จางเย่พึงพอใจหนักมาก เมื่อได้ลวนลาม เขาพลันรู้สึกเหมือนอาการดีขึ้นมากทีเดียว ไข้ดูจะยิ่งลดลง ไม่ถึงสามสิบแปดองศาอย่างเดิมอีก ฝ่ามือรู้สึกถึงความอบอุ่นจากเนินเนื้อของเหราอ้ายหมิ่นซึ่งเย็นกว่าเขาเล็กน้อย ต่างกันไม่มากมั้ง แต่นั่นหมายความว่าอุณหภูมิร่างกายของพวกเขาแทบจะพอๆ กัน

เยี่ยมไปเลย!

ลอบลวนลามเธอก็สามารถช่วยให้เขาหายดีได้ด้วย?

"ทำอะไรวะ?" เหนือศีรษะมีเสียงเรียบเย็นของผู้หญิงลอยลงมา

จางเย่กระแอม "ไม่มีอะไร ผมหาท่านอนสบายๆ เฉยๆ"

ในความมืดนั้น เสียงหญิงสาวกล่าวต่ออีก "ไอ้หนูนี่มันท่านอนของแกเรอะ? ฉันบอกแกแล้วไม่ใช่เหรอว่าไม่มีอะไรก็ไม่ต้องเรียก! นี่จะไม่ยอมให้ฉันนอนใช่ไหม?"

จางเย่กล่าวอย่างละอายใจ "ให้ครับ คุณนอนเถอะ"

เสียงผู้หญิงกล่าว "อย่าพูดมาก เอามือออก!"

"ออกแล้วๆ" จางเย่ยังหน้าด้านกล่าวเสริม

"ไม่จับอะไรเลยผมนอนไม่หลับอ่ะ"

หญิงสาวหัวเราะเสียงเย็นยะเยือก "จะให้ฉันลงมือให้ได้?"

จางเย่แอบมองเหราอ้ายหมิ่น "คุณลงมือสิ ยังไงผมก็ไม่ไหวอยู่แล้ว หัวหมุนจนตาลาย อ่อนแออย่างกับกระดาษ แค่แตะก็แตกสลาย ถ้าไม่กลัวผมเป็นลม ก็ลงมือเลย!" พูดจบก็ทำเป็นกล่าวเสียงกระซิก "ไอ้หยา.. ปวดหัวจัง ไม่ไหวแล้ว จะตายแล้ว!"

เพียะ!

ศีรษะของจางเย่ถูกคนตี!

"ไอ้เด็กเวร! กล้าลวนลามฉันเรอะ!" หญิงสาวตวาด

จางเย่กล่าวอย่างไม่อยากเชื่อ "คุณ..ฟาดจริงเหรอ?" ความจริงไม่เจ็บแม้แต่น้อย แต่ไอ้แสบนี่แค่ทำโอเวอร์ไปเท่านั้นเอง "จบกัน มือผมเริ่มไม่มีความรู้สึกแล้ว ผมว่าผมเบลอมากขึ้นเรื่อยๆ ตัวผม..."

"อย่ามาวุ่นวาย กลับไปนอนซะ!" สิ้นเสียงเผด็จการของผู้หญิงสั่ง ก็ไม่มีใครพูดอะไรอีกต่อไป

*-*-*-*-*-*-*-*-*-*-*-*-*-*-*-*


[Go To Next Chapter]( ./19.md)