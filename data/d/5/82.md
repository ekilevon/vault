##บทที่ 482 : อันดับหนึ่ง!
จบการถ่ายทอดสด

ในอินเทอร์เน็ตมีเสียงชื่นชมต่างๆ!

"คลาสสิกของแม่*จริงๆ!"

"ดาบหยกวีรชนไม่แก่เฒ่า นงคราญชรายังเจ้าอารมณ์? วะฮ่าๆๆ!"

"สมองของอาจารย์จางเย่น่ะไวจริงๆ เรียกว่าเป็นสมบัติของชาติยังได้ ไม่คิดเลยว่าในเวลาสั้นๆ แค่สิบนาที จะสามารถเล่นตลกคู่เซี่ยงเซิงออกมาได้สะท้านฟ้าสะเทือนดินขนาดนี้"

"สะใจโคตร!"

"แค่ฟังฉันก็ขนลุกเชี่*ๆ! เจ๋ง!"

"เพียงแต่ออกจะคาบเส้นไปมากนะ ฮ่าๆๆ"

"ยังพอไหวน่า รอบคัดเลือกถ่ายทอดแค่ในเน็ต เบื้องบนถึงจะวางคาบเส้นไว้ แต่ก็หย่อนกว่าทางทีวีมาก ถ้าเกิดถ่ายทอดทางทีวีจริงๆ มุกกับคำที่ใช้น่ะต้องเปลี่ยนอีกเยอะ ไม่มีทางพูดได้แบบนี้หรอก"

"ฉันว่าอย่าคิดเรื่องถ่ายทอดออกทีวีเลย ไปดูที่หน้าเว็บเถอะ ถูกตัดการถ่ายทอดสดแล้วแน่ะ ‘ผมเป็นคนมีการศึกษา’ ที่ยังอยู่เมื่อกี้ตอนนี้ก็โดนลบไปแล้ว!"

"อะไรนะ? ลบแล้ว?"

"ถ่ายทอดเชียวนะ ได้ไง?"

"เห็นว่ามีเรื่องนิดหน่อย ถ่ายทอดสดผิดงาน!"

"แปลว่าอาจารย์จางกับอาจารย์เหยายังโดนแบนไม่มีกำหนดสิ?"

"เชี่* ปล่อยฉันดีใจเก้อ หลงคิดว่า CCTV ไม่สนใจคำสั่งแบน! จริงๆ คือทำพลาดเรอะ?"

‘ผมเป็นคนมีการศึกษา' ที่อยู่ในหน้าเว็บเดิมกลายเป็นไม่มีร่องรอยใดๆ หลงเหลือ หลายคนที่ตอนแรกไม่ได้ดูการถ่ายทอดสด เพียงแค่ตามมาดูเซี่ยงเซิงที่มีแต่คนร้องชมว่ายอดเยี่ยมทั้งหลายตอนนี้เท่านั้น ถึงกับร้องคร่ำครวญ บางคนกระทืบเท้าสบถยับ!

ทำไมไม่มีแล้วล่ะ?

พวกเรายังไม่ได้ดูเลยนะเฟ้ย!

มีคนโวยวายบนหน้าเว็บจำนวนมาก แต่ทาง CCTV 11 กลับไม่หวั่นไหว ไม่มีท่าทีใดๆ

ขณะที่ทุกคนกำลังงอแงกันอยู่นั่นเอง เว็บไซต์วิดีโอเล็กๆ บางเจ้าได้ปล่อยคลิป ‘ผมเป็นคนมีการศึกษา’ ออกมา เห็นแล้วก็ทราบว่าเป็นฉบับที่บันทึกไว้ระหว่างการถ่ายทอดสด เหมือนกันไม่มีผิด ทั้งยังเป็นฉบับที่บันทึกไว้คมชัด จากนั้น ยังมีเว็บไซต์และเว็บบอร์ดอีกนับไม่ถ้วนเผยแพร่ผลงานของจางเย่กับเหยาเจี้ยนไฉ แน่นอนว่าไม่ใช่เว็บไซต์เป็นผู้เผยแพร่ แต่เป็นชาวเน็ตอัพโหลดขึ้นไป

ทุกคนต่างเบิกบาน!

"มาถูกเวลาสุดๆ!"

"ยอดเยี่ยม ฉันจะดูอีกรอบ!"

"ฮ่าๆๆ สะใจมาก!"

"ฉันไปดูก่อนล่ะ! ในที่สุดก็ได้ดู! ไม่แปลกที่ทำไมคนถึงบอกว่าดีนัก! เซี่ยงเซิงตัวนี้โคตรเจ๋ง!"

ขณะนั้นเอง ประเพณีซึ่งไม่ได้รับการจดบันทึกเป็นลายลักษณ์อักษรแต่สืบทอดกันมาตั้งแต่สมัยซ่งก็แสดงอำนาจให้เห็นเป็นที่ประจักษ์อีกครั้ง --- ของเถื่อน!

เว็บไซต์วิดีโอหลายเจ้าลบ ‘ผมเป็นคนมีการศึกษา’ ทิ้งไปแล้ว ไม่ทราบด้วยการจัดการของหน้าเว็บหรือคำสั่งจากเบื้องบน เมื่อกดตามลิงก์เข้าไปก็พบแต่คำว่า ‘ไม่พบวิดีโอที่ต้องการ’ ทว่าที่ตามหลังมาคือ เว็บไซต์วิดีโอแห่งอื่นๆ กลายเป็นว่ามีคลิปเถื่อนออกมามากยิ่งขึ้น! ลบไปหนึ่งงอกมาสอง ลบไปสองงอกมาสิบ ไม่มีทางกวาดล้างสิ้นซากได้ ถึงขั้นว่าหน้าเว็บไซต์วิดีโอหลักๆ แห่งหนึ่ง ‘ผมเป็นคนมีการศึกษา’ นั้นไต่ขึ้นอันดับวิดีโอยอดฮิต แค่ไม่นานก็มาถึงยี่สิบอันดับแรก

ผลโหวตของจางเย่กับเหยาเจี้ยนไฉก็ตกอยู่ในสถานการณ์เดียวกัน!

การแข่งขันตลกระดับประเทศนี้เริ่มการแข่งขันไปหกเจ็ดชั่วโมงแล้ว กำลังเข้าสู่ช่วงที่เข้มข้นถึงขีดสุด ผลงานเซี่ยงเซิงที่มีความโดดเด่นพอสมควรได้รับการต้อนรับเป็นอย่างดี แฟนคลับล้วนกดโหวตให้เหล่านักแสดงเซี่ยงเซิงที่ถูกใจที่สุดก่อนจบการแข่งขัน อันดับหนึ่งกับอันดับสามก็เป็นที่เรียบร้อยแล้ว อันดับสามนั้นเป็นม้ามืด นักแสดงตลกหน้าใหม่ที่ไม่เคยได้ยินชื่อมาก่อน ส่วนอันดับสองเป็นนักแสดงตลกที่พอมีชื่อพอสมควร แต่อันดับหนึ่งนั้นคือคนที่ต้องออกจากการแข่งขันไปด้วยปัญหาสุขภาพเมื่อปีก่อน ถึงคราวนี้เขายังไม่ได้เริ่มการแข่งขัน แต่ต่อให้ไม่ใช่รอบของเขา ด้วยคราวก่อนชื่อเสียงนั้นสูงมาก ถึงกับมีคนวิจารณ์ว่าถ้าไม่ต้องถอนตัวออกไปก่อน แชมเปี้ยนของปีก่อนคงเป็นเขาคว้าไป ดังนั้นอาจารย์เผิงท่านนี้จึงได้คะแนนโหวตนำมาเป็นอันดับหนึ่งด้วยคะแนนแปดพันสามร้อยโหวต!

สำหรับลูกศิษย์ทั้งสองของถังต้าจางในกลุ่ม C คะแนนโหวตรวมอยู่ที่อันดับห้า ในกลุ่ม C นั้นทั้งสองเป็นอันดับหนึ่ง

แน่นอนว่าข้อมูลนี้เป็นข้อมูลเมื่อสิบนาทีก่อนตอนที่จางเย่กับถังต้าจางยังไม่ขึ้นเวที ขณะนี้ ผลคะแนนแปรเปลี่ยนเป็นพลิกฟ้าคว่ำปฐพี!

ทำให้คนที่เห็นต้องหน้าจืดเจื่อน!

เพราะอะไร? เพราะว่าในหน้าโหวตของเว็บไซต์การแข่งขัน เดิมทีไม่ได้เขียนชื่อจางเย่กับเหยาเจี้ยนไฉไว้ เหมือนกับว่าทั้งสองไม่ได้เข้าแข่งขันในครั้งนี้ด้วย ทว่าในผู้เข้าแข่งขันกลุ่ม C จำนวนมากนั้น ตรงแถวที่แปด ชื่อของกลุ่ม C อันดับแปดนั้นว่างเปล่าและไม่ได้ลงชื่อไว้ยังสามารถโหวตได้เหมือนอย่างผู้เข้าแข่งขันคนอื่นๆ!

ชื่อไม่เขียนไว้ แต่โหวตได้!

คนที่ใช้ความคิดสักหน่อยจะทราบว่าชื่อว่างตรงนี้คือใคร!

ดังนั้น ระหว่างการถ่ายทอดสด ผลโหวตตรงนี้จึงเกิดเปลี่ยนแปลง!

หนึ่งร้อยโหวต!

หนึ่งพันโหวต!

สองพันโหวต!

เมื่อจบการถ่ายทอดสด ‘ผมเป็นคนมีการศึกษา’ ก็ครอบฟ้าคลุมดินแผ่ไพศาลทั่วโลกอินเทอร์เน็ต ผลโหวตชะงักลงเล็กน้อย ก่อนระเบิดตู้มฉับพลัน!

หนึ่งหมื่น!

ห้าหมื่น!

หนึ่งแสน!

ท้ายที่สุดภายใต้สายตาตื่นตะลึงของคนนับไม่ถ้วน แค่ในเวลาครึ่งชั่วโมง อาจารย์เผิงซึ่งเป็นอันดับหนึ่งมีผลโหวตอยู่เก้าพันคะแนนก็กลายเป็นที่สอง แต่ที่หนึ่ง กลับกลายเป็นชื่อนักแสดงว่างเปล่าสองคน ใช่แล้ว! ชื่อว่างเปล่า! แต่คะแนนโหวตขึ้นไปถึงหนึ่งแสนหนึ่งหมื่นแล้ว! สูงกว่าอาจารย์เผิงที่อันดับสองสิบกว่าเท่า! มีคนคำนวณว่า คะแนนโหวตสะท้านฟ้าของนักแสดงไร้ชื่อทั้งสองนี้ เปรียบกับคะแนนโหวตรวมทั้งหมดของผู้เข้าแข่นขันทั้งห้าสิบอันดับแรกแล้ว .... สูงกว่ามาก!

"เหย***!"

"โคตรเหี้ยม!"

"บ้าไปแล้ว!"

"ตาฉัน!"

เรื่องนี้มันขัดกับสิ่งที่ควรเป็น!

เป็นระยะห่างที่ผิดมนุษย์มนา!

ชั่วขณะนั้น CCTV 11 ต้องตื่นตะลึง เหล่าผู้ชมทั้งหลายต้องตะลึง เหล่าผู้เข้าแข่งขันตลกเซี่ยงเซิงต้องตกตะลึง!

ทว่ามีคนยังไม่รู้เรื่องที่เกิดขึ้นเป็นจำนวนมาก!

ผู้เข้าแข่งขันในกลุ่ม J โวย "อะไรกันน่ะ? ทำไมมีคนได้คะแนนโหวตมากขนาดนั้น? ไม่มีชื่อ? ระบบมีปัญหารึเปล่า?"

ผู้เข้าแข่งขันในกลุ่ม G ออกมาประท้วง "ชื่อแรกเป็นอะไรน่ะ? มีปัญหาแล้ว! มีคนโกงโหวตแน่!"

กลุ่ม I โวยวาย "มีคนโกง!"

แค่ครึ่งชั่วโมงได้คะแนนโหวตเป็นแสน? แม่*มันเจอผีสางสินะ? เป็นไปไม่ได้! การแข่งขันหลายปีมานี้ รวมคะแนนโหวตกันทั้งสามรอบ อันดับหนึ่งยังได้แค่ไม่กี่หมื่นแต้ม แต่ตอนนี้ล่ะ? เพิ่งจะวันแรกนะ! ทำไมถึงได้มีคะแนนโหวตที่เกินไปขนาดนี้กัน?

นี่มันกวาดสนามเรียบ!

งั้นพวกเรายังจะเล่นอะไรกันล่ะ งั้นนายเล่นไปคนเดียวเถอะ ส่วนพวกเราจะม้วนเสื่อกลับบ้านก็แล้วกัน! แม่*จะห่างกันเกินไปแล้ว!

ทว่าคนที่รู้เรื่องนี้หลายคนต่างเห็นว่าคนกลุ่มนี้ที่ออกมาโวยวายหาว่ามีการโกง อดยิ้มจนหุบไม่มิดไม่ได้ ในช่องคอมเมนต์มีคนออกมาเล่นสนุกกันเกลื่อน

"เหอๆ เม้นต์ล่างรักษาขบวน"

"เหอๆ เม้นต์ล่างรักษาขบวน"

"เหอๆ"

‘เหอๆ’ เรียงยาวเป็นแถวหนึ่ง กลับลากไปถึงร้อยกว่าคอมเม้นต์แล้ว!

ในที่สุดก็มี ‘คนใจบุญ’ ออกมาอธิบายให้พวกเขาฟังว่าเกิดเรื่องอะไรขึ้น "พวกคุณไปดู ‘ผมเป็นคนมีการศึกษา’ แล้วก็จะรู้เอง อ้อใช่ ที่หน้าเว็บหลักไม่มีแล้วนะ ต้องไปหาตามเว็บไซต์วิดีโออื่นดู อืม ส่วนเรื่องว่ามีนอกมีในไหม เรื่องนี้พวกคุณเดาถูกแล้ว มีนอกมีในแน่นอน แต่เป็นเพราะการแบน คุณเลยเห็นสองชื่อนั้นเป็น ‘บุคคลนิรนาม’ ความจริงแล้วถ้าเกิดไม่ได้มีเรื่องการแบนนี้มาบังหน้า ถ้าทางเว็บเขียนชื่อพวกเขาลงไปได้ ถ้าลงคลิปนี้ได้ล่ะก็ คะแนนโหวตแม่*สูงกว่านี้แน่!"

คะแนนโหวตอันดับหนึ่งที่เจิดจ้านัก!

คะแนนโหวดกว่าแสนที่เจิดจ้านัก!

แม้จะไม่มีชื่อ และทาง CCTV 11 เองก็พยายามป้องกันตนเองไว้บ้างแล้ว นั่นไม่ได้หมายความว่าจะไม่มีใครรู้ว่า ‘บุคคลนิรนาม’ ที่ได้คะแนนโหวตนี้เป็นใครใช่ไหมล่ะ? จางเย่กับเหยาเจี้ยนไฉยึดครองสมาชิกผู้ฟังทุกคนด้วยตัวเลขคะแนนโหวตที่เหนือจินตนาการไปแล้ว หลังชม ‘ผมเป็นคนมีการศึกษา’ แล้ว พวกเขาพบว่าการแสดงเซี่ยงเซิงอื่นๆ ล้วนกลายเป็นยากจะกล้ำกลืน แม้พวกเขาจะเคยชอบผลงานเหล่านั้นไม่น้อยก็ตามที! เรื่องนี้เป็นเหมือนความแตกต่างระหว่างขีปนาวุธนำวิถึกับหัวรบนิวเคลียร์ ต่อให้เป็นระเบิดเหมือนกัน แต่กลับต่างกันราวฟ้ากับดิน! เพราะฝ่ายหลังมีเทคโนโลยีเหนือกว่าอย่างสิ้นเชิง เช่นเดียวกันกับเซี่ยงเซิงของจางเย่!

"อันดับหนึ่ง!"

"ทุกคนช่างลงแรงนัก!"

"ฮ่าๆ มีคนสนับสนุนจางเย่กับเหยาเจี้ยนไฉมากขนาดนี้เชียว?"

"เพราะว่าทุกคนสัมผัสได้ถึงความงามเหมือนกันไง อันดับหนึ่งน่ะเหมาะสมแล้ว ไม่ต้องต่อรอง ไม่ต้องสงสัย!"

"ฉันว่าคนพวกนั้นโดนตอกกันจนหน้าบวมหมดแล้วมั้ง!"

"พวกคนเอาแต่ออกมาแหกปากทุกวันว่าจางเย่จบสิ้นแล้วน่ะ ออกมาตะโกนให้ฉันดูอีกรอบเซ่! อาจารย์จางพลิกสถานการณ์กลับมาต่อหน้าสาธารณชนได้ ถือว่าได้ทำสิ่งที่ควรทำแล้ว นับว่าฝืนโชคชะตาขนาดไหน! โดนแบนแล้วไง? ค่าชื่อเสียงอาจารย์จางก็ยังโต! เขาถึงกับเปล่งประกายอยู่ในวงการบันเทิงด้วย!"

"พูดได้ถูกต้อง!"

"จางเย่ไม่มีทางตกต่ำ!"

"ความจริงตอนแรกอาจารย์จางก็ไม่ได้ผิดอะไรอยู่แล้ว! ที่โดนแบนน่ะไม่ยุติธรมเชี่*ๆ คราวนี้ก็ดี ฉันยินดีแทนอาจารย์จางที่ได้ระบายความแค้นสักที!"

"เฒ่าเหยาก็ด้วย!"

"ฮ่าๆ ขอชมอาจารย์ทั้งสองท่าน!"

"ยืดหยัดอยู่แม้ลมโหมสี่ทิศทาง! แค่คิดถึงท่อนนี้ของบทกวีอาจารย์จางก็ฮึกเหิมเป็นบ้า อาจารย์จางไม่ทำให้พวกเราผิดหวังจริงๆ! สุดยอดมาก!"

"สองคนนั้นยังคงยืนยัดแม้จะอยู่ในสถานการณ์อับจน ถึงพวกเขาจะรู้ว่าการฝืนกระแสนั้นยาก ก็ยังคงร่ำร้องอยู่บนเวที ร่ำร้องให้ทุกคนได้ยิน ไม่คิดว่าน่านับถือมากหรือ? ไม่ว่าโลกภายนอกจะว่าอย่างไร จางเย่คือผู้กล้าในใจฉัน!"

"วีรชนไม่เคยร่วงหล่น!"

"อาจารย์จางสู้ๆ!"

การ ‘ดิ้นรน’ ของพวกจางเย่สองคนทำให้หลายคนต้องประทับใจ มีคนทิ้งข้อความเชียร์ ร้องสนับสนุนพวกเขาไม่ขาดสาย!


……


ในทำเนียบคะแนนโหวต ผู้เข้าแข่งขันนิรนามกำลังไต่อันดับขึ้นมา!

แม้แต่ในทำเนียบดารา สถานการณ์ของถังต้าจางที่กำลังตามไล่หลังจางเย่ยังพลิกกลับอีกครั้ง! ด้วยการพุ่งขึ้นของชื่อเสียงของจางเย่อย่างต่อเนื่อง อันดับของเขาพุ่งขึ้นไปอีกสามถึงสี่อันดับ ไม่ได้เป็นอันดับสามจากท้ายตารางอีกต่อไป ส่วนถังต้าจางยังคงเวียนว่ายในระดับ D ทุกครั้งที่ไล่ตามจางเย่ ไม่ว่าอย่างไรเป็นต้องล้มเหลวทุกครั้งไป ยิ่งตอนนี้มีผลงาน ‘ผมเป็นคนมีการศึกษา’ ออกมา ความหวังจะไต่เข้าอันดับ C ยิ่งริบหรี่เรื่อยๆ ที่ว่าจะข้ามจางเย่ไป ข้ามคนท้ายตารางไปยังจะเป็นไปได้มากกว่า หลังการแสดงเซี่ยงเซิงของจางเย่ กลายเป็นว่าช่องว่างกับถังต้าจางยิ่งเว้นระยะไกลขึ้น!


*-*-*-*-*-*-*-*-*-*-*-*-*-*



[Go To Next Chapter]( ./83.md)