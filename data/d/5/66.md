##บทที่ 466 : หยัดอยู่แม้ลมโหมสี่ทิศทาง!
สี่ทุ่มกว่า

วันนี้สถานการณ์บนอินเทอร์เน็ตถูกลิขิตไว้แล้วว่าจะต้องคึกคักกว่าปกติ คนส่วนมากที่ปกติจะนอนไปแล้วในช่วงเวลานี้ กลับยังมีจำนวนนับไปถ้วนรออยู่หน้าจอคอมพิวเตอร์ตัวเองโดยไม่คิดจะหลับจะนอนสักนิด

หลีเฉียงเริ่มพูดแถลงการณ์ขออภัยแก่นักข่าว!

เฉินหงก็พูดรับผิดตามมาติดๆ หลังจากถูกนักข่าวสัมภาษณ์ “ขออภัย ผมขออภัยจริงๆ สำหรับการกระทำที่ผ่านมาก ผมตระหนักได้แล้วว่าความผิดของผมยากที่จะได้รับการอภัยโทษ ผมได้ทำให้หลายๆ คนที่เชื่อในตัวผมผิดหวัง อีกทั้งยังสร้างความเสียหายอันยากยอมรับได้แก่แฟนๆ ผมอยากขอบคุณทุกคนที่แสดงความห่วงใยในตัวผมมาเสมอ ขอบคุณทุกคนมากครับ ผมจะพยายามแก้ไขทุกอยากที่ผมได้กระทำผิดลงไปในอดีตที่ละน้อยๆ ผมไม่ได้หวังว่าทุกคนจะยอมยกโทษให้ผม และให้โอกาสผมอีกครั้ง ผมแค่อยากให้ทุกคนยอมรับคำขอโทษของผมเท่านั้น!”

ตามด้วยซุนกานอี จ้าวเหวย

หลายคนในคำสั่งแบล็คลิสต์ชุดแรกต่างออกมาขอโทษ ไม่ว่าจะตามสำนักข่าวต่างๆ หรือโพสต์คลิปเสียงลงอินเทอร์เน็ต ถึงแม้ว่าพวกเขาจะรู้ว่ามันเป็นเรื่องจริงก็ตาม พวกเขาก็ยังหวังว่าเบื้องบนจะเมตตาบ้างก็เท่านั้น ถึงแม้ว่าไม่มีความเมตตาโผล่มา พวกเขาก็หวังแค่การโดนแบนจะถูกลบล้างในเร็ววัน ใครจะไปรู้ บางทีไม่กี่ปีหลังจากนี้พวกเขาอาจจะมีโอกาสได้เฉิดฉายอีกครั้งก็เป็นไปได้ ดังนั้นการขอโทษในที่สาธารณะจึงเป็นไปด้วยความจริงใจ นักแสดงหญิงที่ถูกแบนคนหนึ่งที่ถูกจับว่าเสพสารเสพติดถึงกับร้องไห้โฮต่อหน้ากล้อง

“พวกเขาออกมาพูดขอโทษหมดเลย?”

“คนพวกนี้โชคร้ายจริงๆ”

“เฮ้ ฉันคิดว่าพวกเขาควรได้รับโอกาสนะ ถูกกระบองฟาดจนตายก็น่าเสียดายแย่ ในนี้มีดาราที่ฉันชอบอยู่ด้วยนะ!”

“ใครให้พวกเขาทำผิดล่ะ? ถ้าจะทำผิดก็ต้องเตรียมรับผลกรรมด้วยสิ!”

“ฮุฮุ เจ้าพวกนี้ควรได้รับแล้วล่ะ ฉันไม่ชอบหน้ามานานแล้ว โดนแบนไปให้หมดแหละดี เมื่อไรชื่อชุดที่สองจะมา? รอไม่ไหวแล้วเนี่ย!”

“แล้วจะทำไปทำไมทั้งๆ ที่รู้ว่าจะมาลงเอยแบบนี้!”

“อยากพูดก็พูดไปเถอะ แต่อย่าเหมารวมอาจารย์จางเย่เข้าไปด้วย อาจารย์จางไม่ได้เสพยาหรือซื้อประเวณีทั้งนั้น!”

“แต่เขาก็ไม่ใช่คนดีเหมือนกัน ต่อยตีคนก็เป็นเช่นนั้น ไม่ผิดหรอกที่จะโดนแบนแล้ว ใครให้เขาไปต่อยตีคนมั่วซั่วล่ะ!”

ตอนนี้เองที่เว็บทางการของ SARFT ได้อนุมัติให้แอคเคาท์ต่างๆ ที่ส่งจดหมายขอโทษหรือคลิปจากเหล่าดาราที่ถูกแบน นอกเหนือจากเหล่าคนดังที่อยู่ในคำตัดสินหรือถูกจับแล้ว ได้รับการอภัยโทษทั้งหมด!

เอ๋!

เดี๋ยวนะ ขาดไปคนหนึ่ง!

ดาราเกาหลีอีพัคอูโพสต์บนเวยป๋อ “จางเย่ไม่คิดจะขอโทษงั้นเหรอ?” ชัดเจนว่าสายตาเขาจับจ้องไปที่จางเย่ ผู้ที่สนใจจับจ้องข้อผิดพลาดของคุณมากที่สุดไม่ใช่เพื่อนของคุณหรอก แต่เป็นเหล่าศัตรู!

ทุกคนต่างสนใจ

“จางเย่ไม่พูดอะไรเลย?”

“สงสัยจังว่าจางเย่จะทำอะไรรอบนี้”

“เขาจะทำอะไรอีกล่ะ ได้แต่พูดขอโทษแล้วก็ทำเป็นสำนึกเสียใจอย่างสุดซึ้งแหละ ถึงจะได้รับโอกาสบ้าง แค่พูดว่า ‘ผมขอโทษ’ มันยากเหรอไงนะ? แค่เสียหน้านิดหน่อยทนไม่ได้เหรอ? ขนาดดาราอายุยี่สิบกว่าๆ ก็ยังออกมาขอโทษทั้งนั้นแหละ”

“ใช่ๆ แค่ออกมาแบบไม่เต็มใจ พูดประโยคลวกๆ ยอมรับผิดสักบรรทัดก็พอแล้ว ไม่ก็ ถ้าพวกเขายังหาข้อผิดได้อีก เรื่องก็ไม่จบไม่สิ้น ผู้คนได้จ้องจะโจมตีเขาเรื่อยๆ แน่ วันเวลาของเขาต้องเย่มาก ฉันว่ายังไงเขาก็เข้าใจแหละ เดี๋ยวคงออกมาขอโทษเอง”

ตอนนั้นเอง เหล่าแฟนคลับของจางเย่ต่างเงียบงัน ทุกคนต่างรู้สึกใจไม่ดีมากๆ พูดได้ว่าทั้งโกรธทั้งปวดใจ

ถึงแม้พวกเขาจะไม่ได้เคลื่อนไหว แต่เหล่าศัตรูของจางเย่ไม่ได้หยุดนิ่งไปด้วย

รองผู้อำนวยการสถานีเจี่ยกล่าวบนเวยป๋อ “ใม่ใช่ว่ามนุษย์ไม่คยทำผิดพลาด แต่ต้องมีความกล้าที่จะยอมรับผิดหลังจากทำผิดด้วย ถ้าจางเย่ไม่พูดขอโทษ และทำตัวหดหัวอยู่ในกระดองแล้วล่ะก็ คงจะน่าผิดหวังเป็นอย่างมาก!” เขาเป็นคนที่โหดร้ายมาก คำพูดยุแหย่ของเขาเป็นการชี้นำฝูงชน

เมิ่งตงกั๋วกล่าว “จางเย่ล่ะ? ทุกคนต่างมาแสดงการยอมรับผิดกันหมดแล้ว ทำไมมีเขาคนเดียวที่ยังเงียบอยู่? ทำไมเขาถึงเป็นข้อยกเว้น? เขาไม่คิดจะมาอธิบายอะไรหน่อยเหรอ?”

นักแสดงตลกถังต้าจางโผล่หน้ามาร่วมวง “ฮุฮุ ตอนที่ฉันโพสต์เวอป๋อตามปกติก็โดนด่าไม่น้อย ตอนนี้ดูเหมือนจะเงียบไปหมดแล้วนะ” เขายืนกรานที่จะไม่พูดพูดอะไรที่เจาะจงลงไป แต่กลับไม่มีอะไรขาดไปแม้แต่น้อย ชัดเจนว่าเขากำลังเฝ้ารอจางเย่ทำอะไรโง่ๆ อยู่

“@จางเย่!”

“ปรากฏตัวได้แล้ว!”

“ฮุฮุ จางเย่จบแน่แน่!”

“ได้ล้างแค้นให้อันอ๊กโอปป้าแล้ว รู้สึกดีชะมัด ลา ล่า ล๊า”

“อาจารย์จางรีบออกมาพูดอะไรหน่อยเถอะ ถ้าไม่ปรากฏตัวฉันจะไปนอนแล้วนะ!”

“ฉันไม่เคยชอบจางเย่เลย เป็นแค่เด็กน้อยไร้คุณสมบัติที่ริอาจหาญมาท้าท้ายเหล่าผู้อาวุโสในวงการ ใช้อะไรมาบังอาจ? ตอนนี้พูดอะไรไม่ได้สักคำเสียฉิบ!”

“นับแต่นี้ไม่มีบุคคลที่ชื่อจางเย่ในวงการอีกต่อไป! ”

“การแบนรอบนี้โคตรเยี่ยม! ”

“นี่อย่างกับพายุสักสิบลูก ท้ายที่สุดพวกดาราชื่อเสียต่างๆ ล้วนโดนพัดปลิวไปไกล!”

“ยิ่งกว่าพายุสิบลูกซะอีก ฮาๆ ฉันว่าคำสั่งแบนศิลปินครั้งนี้เหมือนกับพายุทอร์นาโดชัดๆ!”

มีเหล่าศัตรูของจางเย่คอยชี้นำ โดยเฉพาะถังต้าจางที่ไม่เคยมีเรื่องข้องกับจางเย่มาก่อน ต่างจ้องคงหาเรื่องจางเย่ด้วยเหตุผลต่างๆ นานาอีกสารพัด รวมไปถึงแฟนๆ ที่บินวนไปมาไม่หยุด คอยทำร้ายหมาตกน้ำ[1]ไม่หยุดหย่อน ไม่เพียงแต่จางเย่ที่โดนด่า แต่ยังรวมไปถึงพวกดาราคนอื่นๆ ที่โดนแบนด้วย เป็นเพราะพวกเขาไม่อยากเห็นดาราพวกนี้ผงาดขึ้นมาใหม่อีกครั้ง! ไม่รู้ว่าทำไมคนพวกนี้ถึงจงเกลียดจงชังเข้ากระดูกได้ขนาดนี้นะ!

อีกฝั่งหนึ่ง

หลังจากจางเย่เห็นคอมเมนต์พวกนี้บนเวยป๋อ ไม่รู้ว่าเพราะอะไรสีหน้านิ่งเรียบของจางเย่ถึงค่อยๆ ฉีกยิ้มกว้างขึ้นเรื่อยๆ แค่พี่ชายไม่สนใจพวกเอ็ง พวกเอ็งก็คิดว่าพี่ชายคนนี้กลัวพวกเอ็งงั้นเหรอ?

เอ็งอยากให้พี่ชายคนนี้แสดงจุดยืนใช่ไหม?

ได้! งั้นขอพูดสักสองสามคำแล้วกัน!

จางเย่เสิร์ชหาภาพจากบนเว็บ ก่อนไปเจอภาพวาดหมึกจีนอันหนึ่งเข้า เขาพยักหน้าพอใจ แล้วค่อยอัพโหลดขึ้นเวยป๋อทันที!


……


“ดูเร็ว!”

“เป็นเวยป๋อของจางเย่!”

“ฮ่าๆ ในที่สุดก็ออกมาแล้ว!”

“จางเย่พูดแล้ว ทุกคนรีบมามุง!”

“ในที่สุดเขาก็ออกมาขอโทษจนได้!”

หลายคนตะโกนเรียกทุกคนใกล้เคียงให้รีบเข้ามาดูทันที จากสถาการณ์ในตอนนี้ หลานคนบนอินเทอร์เน็ตต่างจับจ้องเวยป๋อของจางเย่อย่างใกล้ขิด บ้างถึงกับกดรีเฟรชเวยป๋อทุกๆ วินาที ตอนนี้สิ่งที่พวกเขาต่างเฝ้ารอคอยได้มาแล้ว พวกเขารีบเข้าไปดูโพสต์ของจางเย่อย่างเร่งรีบ

รองผอ.สถานีเจี่ยคลิกเข้าไปดู

อีอันอ๊กและอีพัคอูก็มาด้วย

ถังต้าจางจ้องหน้าจอคอมพิวเตอร์อย่างใกล้ชิดขณะคาบไปป์ในปาก

ฉือซิ่วฟางได้ยินข่าวจากโทรศัพท์แล้วรีบไปเปิดคอมพิวเตอร์ดูเวยป๋อของจางเย่ เบิกตาโตจ้องมองด้วยท่าทีสงสัย

เหล่าเพื่อนฝูงของจางเย่และศัตรูทั้งหลายแหล่ที่ยังไม่เข้านอน ต่างอยู่หน้าคอมพิวเตอร์ของตัวเอง ขนาดคนของทางการบางคนยังเข้ามาดูด้วยซ้ำไป

แต่ภายใต้การเฝ้ามองดู ทุกคนกลับไม่เข้าใจ

นี่คืออะไร..?

ภาพวาดหมึกจีน? ต้นไผ่?

ไม่มีใครสักคนเข้าใจว่ามันคืออะไร! เพราะเป็นภาพวาดหมึกจีนที่มีหินใหญ่ผุผัง จากนั้นก็เป็นภาพต้นไผ่ที่เติบโตอยู่ข้างๆ นอกจากนั้นก็ไม่มีอะไรเลย!


……


สถานีวิทยุนครหลวง

หวังเสียวเหมย พี่สาวโจวและป้าซุนก็อยู่ช่วงกลางคืนเช่นกัน

พี่สาวโจวตะโกนลั่น “ดูเร็ว จางน้อยโพสต์เวยป๋อแน่ะ!”

“เอ๋? รูปนี้หมายถึงอะไรน่ะ? อาจารย์เสียวเหม่ย จางน้อยอยากจะสื่ออะไรเหรอ?” ป้าซุน อดีตเพื่อนร่วมงานที่มีสัมพันธ์อันดีกับจางเย่ถาม

หวังเสียวเหม่ยรวบรวมสติดูอยู่ครึ่งวัน “……ดูไม่ออก”


……


ณ บ้านแห่งหนึ่ง

ซูน่าพื่อนร่วมแผนกของจางเย่ที่เป่ยต้าตะโกน “พ่อ! พ่อ! พ่อต้องรีบมาดูนะ! ให้ว่องเลยค่ะ!”

คุณพ่อซูที่จางเย่พบในงานชุมนุมวันครบรอบก่อตั้งสมาคมลิปิศิลป์ เดินจากห้องรับแขกมาที่ห้องลูกสาวอย่างใจเย็น “มีอะไรงั้นเหรอ?”

ซูน่าชี้ไปที่คอมพิวเตอร์ “รูปภาพนี้มีความหมายลึกซึ้งอะไรเหรอคะ?”

“ไหน ขอพ่อดูหน่อย” คุณพ่อซูเพ่งไปสักพักหนึ่ง เขาก็ส่ายหน้าอย่างงุนงง “ไม่รู้สิ”

ซูน่า “พ่อเป็นคนในวงการศิลปะนะคะ ไม่รู้ได้ไงกัน?”

คุณพ่อซูกล่าว “นี่เป็นเวยป๋อของจางเย่สินะ? ในแง่ของวรรณกรรมและศิลปะศาสตร์แล้ว เจ้าเด็กนี่เก่งกาจกว่าพ่อ ถ้าเขาไม่พูดอะไรสักอย่าง พ่อจะเดาออกได้ไงว่าเขาจะพูดอะไร”

ซูน่า “...”


……


ฉากแบบนี้เกิดขึ้นไปทั่ว

ไม่ว่าจะเป็นแฟนคลับ มิตรสหาย หรือแม้แต่ศัตรูของจางเย่ ต่างก็สับสนมึนงงกันทั้งสิ้น!

“นี่คืออะไร?”

“นี่คือคำขอโทษเหรอ?”

“ใครเข้าใจบ้าง?”

“ฉันคิดว่าน่าจะเป็นคำขอโทษนะ จางเย่ไม่ยอมเสียหน้าแล้วก็คงละอายเกินกว่าจะพูดขอโทษ เขาเลยใช่รูปภาพแทน? ไผ่ หิน ไผ่ หิน......”

หลังจากนั้นไม่กี่นาที จางเย่ก็ปล่อยโพสต์อีกรอบ!

ใต้รูปภาพ จางเย่เพิ่มบทกลอนลงไป!

เมื่อกลอนนี้ออกมา ทันทีที่ทุกคนเข้าใจความหมายในภาพวาดพู่กันจีนนี้ ทุกคนพลันตกตะลึง!

ถังต้าจางตาเบิกกว้าง!

รองผอ.สถานีเจี่ยอ้าปากค้าง!

ข้าราชการระดับสูงพลันเดือดดาล!

ฉือซิ่วฟางที่เพิ่งโทรหาจางเย่เพื่อเตือนเขาให้แสดงกิริยาที่เหมาะสม ถูกจางเย่ทำให้ตกอกตกใจ เจ้าหนูนี่ พูดไปเสียปากฉีกไม่ช่วยอะไรเลยสินะ!

ต่งซานซานที่อยู่ไกลถึงเซี่ยงไฮ้เห็นเรื่องนี้ตอนเล่นโทรศัพท์มือถือขณะนอนอยู่บนเตียง เธอพลันรีบลุกขึ้นมานั่งแล้วตบหน้าผากตัวเอง เธอเกือบเป็นลมแน่ะ!

จางหย่วนฉีที่อยู่ออสเตรเลียเห็นว่าผู้จัดการของเธอ ฟางเว่ยดูนิ่งค้างไป เลยอดถามอย่างช่วยไม่ได้ ฟางเว่ยหงจึงเดินมาหาเธอพร้อมกับโทรศัพท์ในมือแล้วยื่นให้เธอดูโพสต์ในเวยป๋อของจางเย่ด้วยรอยยิ้มบิดเบี้ยว จางหย่วนฉีเหลือบดูเป็นการรับรู้ ไม่ได้พูดอะไร ก่อนกลับไปถ่าย MV ต่อ

ฟ่านอิงอวิ๋นจากสำนักกำกับอินเทอร์เน็ตก็เห็นเช่นกัน เธอดีดนิ้วดังเปาะ แล้วหัวเราะร่าเสียงดังออกมาไม่หยุด!

รองอธิการบดีมหาวิทยาลัยปักกิ่งอู๋เจ๋อชิงที่กำลังพักผ่อนที่บ้านถึงกับมุมปากกระตุก ก่อนจะพยักหน้าแล้วยิ้มอย่างอ่อนหวานอ่อนใจ

แต่ละคนล้วนมีปฏิกิริยาแตกต่างกันไป แต่ส่วนมากเป็นการตกตะลึง แค่คิดว่าเพิ่งมีคนที่พูดว่า ‘พายุทั้งสิบลูกนี้ จะพัดจางเย่ปลิวไปไกล’ หรือที่มีคนโพล่งออกมาว่า ‘จางเย่ไม่คิดจะออกมาอธิบายอะไรหน่อยเหรอ’ แค่คิดว่ามีคนจำนวนนับไม่ถ้วนที่ทั้งโจมตีทั้งวิจารณ์จางเย่ รวมไปถึงคำสั่งที่สี่สิบสามแล้วมองไปที่กลอนบทนี้ ทุกรู้สึกใจกลางหัวใจพลันหนาวเหน็บแล้วแผ่ขยายออกมา พวกเขารู้ว่าจางเย่ได้ส่งเสียงของตัวเองผ่านบทกลอนนี้!

ไม่ใช่ความโกรธเกรี้ยว……

ไม่ใช่การถูกกดขี่......

หากเป็นเสียงหัวเราะแก่เหล่าวีรบุรุษในเทียนเซี่ย[2]!

‘ไผ่บนหิน’ :

เกาะเขาเขียวแน่นไม่หวั่นเกรง

รากแหย่ชอนหยั่งกลางร่องหิน

พันหมื่นกัลป์ผ่านยังยืนยง

หยัดอยู่แม้ลมโหมสี่ทิศทาง!


ภายใต้การจับตามอง ความสนใจของผู้คนนับหมื่น ความยุ่งยากรัดตัวในครั้งนี้ ไม่มีใครคาดคิดว่าจางเย่ไม่เพียงยอมรับความผิดของตนเอง แต่กลับออกมาด่าคนอีกครั้ง!

หยัดอยู่แม้ลมโหมสี่ทิศทาง!

=====================

[1] หมาตกน้ำ (落水狗) คนชั่วร้ายที่สิ้นอำนาจ

[2] เทียนเซี่ย (天下) หมายถึงใต้ฟ้า อุปมาหมายถึงโลก แผ่นดิน ใต้หล้า

*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./67.md)