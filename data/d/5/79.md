##บทที่ 479 : ผมเป็นคนมีการศึกษา!
เพิ่งจะเปิดเวที เพิ่งจะเล่นไปได้ไม่กี่คำ ท่าทางของจางเย่กับเหยาเจี้ยนไฉก็ทำให้ทุกคนต้องตกตะลึงมือไม้ปั่นป่วน เหยาเจี้ยนไฉยังพอว่า เพราะเมื่อก่อนเคยเป็นถึงนักแสดงตลกมืออาชีพ

แต่จางเย่ล่ะ?

เขาเป็นคนนอกวงการของแท้เชียวนะ!

ศิลปะเซี่ยงเซิงธรณีประตูต่ำเตี้ย แค่มีปากพูดได้ก็พอ แต่ถ้าคิดจะข้ามประตูเข้าไปกลับเป็นเรื่องยากเย็นแสนเข็ญ หากไม่ได้ผ่านการฝึกฝนหลายสิบปีไม่มีทางทำได้ดีแน่ แม้จางเย่จะเป็นพิธีกรทอล์คโชว์ รายการทอล์คโชว์นั้นเพียงเน้นแค่การเปิดหัวข้อและพูดคุยตลกขบขัน ซึ่งเล่นตลกได้เรื่อยๆ อาจจะมีแขกรับเชิญหรือภาพอื่นประกอบ ไม่จำเป็นต้องตรงตามหลักการ ขอแค่มุกเล่นอยู่รอบๆ หัวข้อคือใช้ได้ ทว่าตัวเซี่ยงเซิงนั้นความยากอยู่ตรงนี้นี่เอง มีแค่สองคนสองปาก ใช้ได้แต่ภาษา แสดงท่าทางตัวละครบรรยายฉากและสถานการณ์ไปเท่านั้น กล่าวคือไม่ใช่สิ่งที่จะเอาไปเล่นด้วยมุกตลกทั่วๆ ไปได้!

‘อืม’

‘เฮ้ย’

‘โอ้’

‘เอ๋’

แค่การใช้คำอุทานเหล่านี้ ยังต้องฝึกฝนกันหลายปีแล้ว!
(เป็นวิธีเล่นเซี่ยงเซิง สี่คำนี้คือคำอุทาน คำเสริมที่ต้องใช้ให้เหมาะกับสถานการณ์)

ศิลปะเซี่ยงเซิงเป็นสิ่งที่แตกต่างจากงานอื่นๆ โดยสิ้นเชิง!

แต่จางเย่เมื่อออกมาตรงหน้านี้ กลับคล้ายศิลปินตลกที่ผ่านการฝึกฝนเย้าแหย่มาอย่างถูกต้อง เรื่องนี้จะไม่ทำให้พวกเขาต้องตาค้างได้อย่างไร?

เขาไปเรียนมาตั้งแต่ตอนไหน?

เขาแม่*เล่นเซี่ยงเซิงได้จริงเหรอ?

เหล่าคนที่หาว่าจางเย่นั้นเป็นแค่คนนอกที่เข้ามายุ่งวุ่นวาย ต่างต้องสำลักหนัก เมื่อจางเย่ใช้ความจริงมาตีแสกหน้าพวกเขาทุกคน!

"เหล่าถัง? นี่มัน..." ศิษย์น้องของถังต้าจางกล่าว

ถังต้าจางสีหน้าไร้อารมณ์ "เพิ่งจะเริ่มต้น เซี่ยงเซิงต้องดูผลงานทั้งฉบับ เพิ่งจะเริ่มเล่นมันดูอะไรไม่ออกหรอก รอดูไปเถอะ ต้องพลาดแน่นอน"

ศิษย์น้องเขารับคำ "ก็ใช่ แนวคิดหลักของผลงานยังไม่เห็นเลย"


……


บนเวที

จางเย่ไม่ได้ยินคำซุบซิบวิจารณ์ของคนอื่นๆ

เหยาเจี้ยนไฉกล่าว "นายอย่าเอาแต่พูดถึงฉันสิ แนะนำฉันพอแล้ว นายเองก็แนะนำตัวเองบ้างสิ"

จางเย่อวดโอ่ "ผมยังต้องแนะนำตัวเองด้วย? ผมไม่ใช่แค่นักแสดงเซี่ยงเซิงธรรมดาอย่างคุณนะ คุณดูมาดแบบผมนี่" ตบหน้าอกตนเองกล่าวอย่างมั่นใจ "ดูมาดอย่างผมนี่ เห็นก็รู้แล้วใช่ไหมล่ะ ผมน่ะ..." เขาสะบัดมือเลิกชายกางเกงขึ้นเล็กน้อย ท่วงท่าดูโอ้อวดใหญ่โต "ผมเป็นนักเขียน! ดูไม่ออกเหรอ?"

"ฮ่าๆๆ!"

ผู้ชมหญิงคนหนึ่งหัวเราะร่าตบต้นขา "ไอ้หยาๆ !"

เหยาเจี้ยนไฉมองหน้าเขาอย่างพูดไม่ออก "ฉันล่ะมองไม่ออกจริงๆ ว่านักเขียนทำไมทำตัวแบบนี้? เลิกกางเกงทำซากอะไร อีกอย่างนี่ไม่เรียกว่าแนะนำตัวกันสักหน่อยเฟ้ย!"

จางเย่ยิ้ม "อาจารย์เหยาวิจารณ์ผมอีกแล้วสิ ผมกับอาจารย์เหยาสนิทกันนะ และเขาก็เป็นอาจารย์ผม ปกติถ้าผมมีอะไรไม่เข้าใจผมมักจะขอคำแนะนำจากอาจารย์เหยานี่แหละครับ"

เหยาเจี้ยนไฉยืดอกกล่าว "นายยอฉันแล้ว"

จางเย่ "พวกคุณคงไม่ทราบ อาจารย์เหยาน่ะทันยุคสุดๆ เขารู้เรื่องเทคโนโลยีมากกว่าผมซะอีก อย่างเรื่องเวยป๋อที่ตอนนี้กำลังฮอตสุดๆ!"

เหยาเจี้ยนไฉกล่าวกับผู้ชม "ใช่แล้ว ผมใช้มานานมาก"

จางเย่ "ตอนนั้นเวยป๋อเพิ่งออกมาใหม่ๆ พวกเราก็ยังไม่รู้ว่าไอ้ของแบบนี้มีประโยชน์อะไรยังไง แต่ว่าอาจารย์เหยาใช้การกระทำบอกพวกเราว่าเวยป๋อนั้นมีประโยชน์จริง ตอนนั้น อาจารย์เหยาถ่ายหนังเสร็จเลิกกองไปพัก เขาก็เอามือถือออกมาไถเวยป๋ออย่างสบายใจ บุหรี่วางไว้บนโต๊ะ สุดท้ายไม่นานหันหน้ามา บุหรี่หาย ไม่รู้ใครเอาไปแล้ว"

เหยาเจี้ยนไฉพยักหน้ายิ้มๆ "เพื่อนผมในกองถ่ายชอบล้อผมเล่น"

จางเย่ "อาจารย์เหยาไม่โกรธไม่โวยวาย ความจริงเขารู้ว่าใครเอาไป ทุกคนแค่ล้อกันเล่นน่ะ ดังนั้นอาจารย์เหยาจึงโพสต์เวยป๋อว่า -- ผมไม่พูด ไม่ได้แปลว่าผมไม่รู้"

เหยาเจี้ยนไฉพูดต่อ "เหอๆ ผมก็แค่แกล้งเขา"

จางเย่ตบมุก "สุดท้ายแค่สิบวินาทีให้หลัง ภรรยาเขาก็ส่งข้อความมาคำหนึ่ง -- ขอโทษนะ"

ประโยคนี้พอยิงออกมา ทุกคนในงานหลุดหัวเราะลั่น!

"ไอ้หยา!"

"ฮ่าๆๆๆๆ!"

"ขอโทษนะ? พรืด!"

"ไอ้หยาขำจะตายแล้ว!"

เหยาเจี้ยนไฉเหลือกตาขาว "แล้วไง แค่ข้อความเดียวในเวยป๋อก็ไขคดีใหญ่ได้! เวยป๋อมีประโยชน์ขนาดไหนเห็นไหม?"

จางเย่ใช้สีหน้าไร้อารมณ์กล่าวต่อ "นี่คือความสำคัญของเวยป๋อ ยังมีอีกอย่างที่อยู่ในกระแสช่วงหลายปีนี้ อยากรู้เรื่องที่อาจารย์เหยาเขียน? งั้นก็ต้องเข้าไปดูที่ ‘เพี่ยวเค่อ(นักเที่ยว)’ ของอาจารย์เหยา"

"เฮ้ย นายหยุดเลยนะ!" เหยาเจี้ยนไฉกล่าว "เรียกว่า ป๋อเค่อ (บล็อก-Blog) เว้ย!"

จางเย่กล่าว "ใช่แล้ว ป๋อเค่อ คนเข้าไป... คลิกเขา... เยอะเลย"

เหยาเจี้ยนไฉเบ้ปาก "งั้นก็บอกพวกเขาไปสิ ว่าผมไม่ได้เข้าไปตอบหรอก"

เหล่าผู้ชมหัวเราะออกมา จางเย่กระพริบตาปริบๆ "งั้นคุณจะหากินยังไงล่ะ?"

เหยาเจี้ยนไฉหรี่ตาอย่างรู้สึกไม่ชอบมาพากล "ฉันพึ่งพาเรื่องนี้หากินด้วย?"

จางเย่ "ก็นี่ไง? ‘คลิกคุณ(ซื้อตัว)’ "

เหยาเจี้ยนไฉ "อะไรเรียกว่าคลิกฉัน! เรียกว่า ‘ยอดคลิก(เตี่ยนจี)’!"

"เฮ้ย!" จางเย่ตะโกนเหมือนเพิ่งทราบเรื่องอะไรบางอย่าง "ผมเพิ่งรู้นี่แหละ ที่แท้คลิกเขา แปลว่า...ซื้อไก่?"
(เตี่ยนจี - ซื้อบริการทางเพศ)

พูดจบ เหล่าผู้ชมข้างล่างพลันระเบิดหัวเราะกันกรามค้างอีกรอบ!

เหยาเจี้ยนไฉเครียดๆ ขึ้นมาแล้ว "ทำไมคิดถึงแต่เรื่องใต้สะดือนะ นี่คือยอดคลิกเข้าชม(เตี่ยนจีลวี่)เว้ย!"

จางเย่ "ซื้อจนเขียว (ลวี่) เลย?"

เหล่าผู้ชมบางส่วนทนไม่ไหวหลุดขำแทบขาดใจ "กร๊ากกก ฮ่าๆๆ!"

เหยาเจี้ยนไฉ "เฮ้อ! นายนี่คิดได้จริงๆ เนอะ!"

จางเย่ "อ่อ หมายความว่าอย่างนั้นเอง เอาล่ะ อาจารย์เหยาน่ะทันกระแสกว่าพวกเราอีกนะครับ ตามกระแสไปเก่งกว่าพวกเราด้วย หลายปีก่อนตอนผมอยู่ในมหาวิทยาลัย ยังไม่รู้จะหาเงินยังไง อจารย์เหยาเขาก็รู้จักรับเป็นพรีเซนเตอร์สินค้าแล้ว เป็น ‘อาจม(ต้าเปี้ยน)’ ผลิตภัณฑ์!"

ผู้ชมฮาครืน!

เหยาเจี้ยนไฉรีบแก้พัลวัน "อะไรคือตัวแทนอาจม(ต้าเปี้ยน)ฟะ! คือตัวแทนสินค้าเว้ย(ต้าสื่อ)!"

"โอ้..." จางเย่กล่าวอย่างสงสัย "มีอะไรต่างกันน่ะ? ก็เหมือนๆ กันไม่ใช่เหรอ? อาจม(ต้าเปี้ยน)? อุจจาระ (ต้าซื่อ)? มีอะไรต่างกันด้วย..."

เหยาเจี้ยนไฉโวยวาย "นายทำไมสกปรกแบบนี้นะ! พูดงี้ได้ไง!"

จางเย่ได้แต่พูด "เอาเถอะๆ ถือว่าอย่างนี้แล้วกัน แต่ถึงยังไงอาจารย์เหยาก็ร้ายกาจ ถ่ายทั้งโฆษณาทั้งละครทั้งหนังโรง"

เหยาเจี้ยนไฉพยักหน้าพอใจ "ฉันถ่ายมาบ้างจริงๆ"

จางเย่นับนิ้วคำนวณกล่าว "เรื่องแรกที่อาจารย์เหยาเล่น เป็นละครทีวีชื่อ...ชื่อ… ‘หม้าย’!"

เหยาเจี้ยนไฉสีหน้ามึนงง "หม้าย? ฉันเล่นเป็นแม่หม้าย?"

จางเย่ "ไม่ใช่ คุณเล่นเป็นสามีแม่หม้าย"

เหยาเจี้ยนไฉ "ตายแล้วสิ?"

จางเย่ "หนังเรื่องนี้เล่าถึงความลำบากของแม่หม้ายสามีตายว่าต้องฟันฝ่าอุปสรรคยังไงบ้าง ต้องทุ่มเทอะไรบ้าง เป็นหนังที่ให้กำลังใจดีนะ!"

เหยาเจี้ยนไฉถลึงตา "ไม่เห็นมีฉันเลย!"

จางเย่ "มีสิ ไม่มีคุณเขาจะเป็นหม้ายได้ยังไง? ในฉากแรกของคุณน่ะ บนหลุม" จางเย่ทำนิ้ว "บนป้ายหน้าหลุม มีรูปคุณไง"

เหยาเจี้ยนไฉ "..."

ผู้ชมกลั้นหัวเราะไม่ไหวอีกแล้ว!

จางเย่มองเหล่าผู้ชม "นี่คือเรื่องแรกของอาจารย์เหยา อืม เรื่องที่สองก็ยอดเยี่ยม อาจารย์เหยาเป็นพระเอก!"

เหยาเจี้ยนไฉกล่าวอย่างกระตือรือร้น "พระเอก?"

จางเย่กล่าว "ใช่แล้ว เรื่องนี้ชื่อ ‘โม่’ เนื้อเรื่องคือตัวเอกลากโม่ออกท่องโลก!"

เหยาเจี้ยนไฉงุนงง "ลากโม่? ฉันก็เป็นลาน่ะสิ? ท่องโลกบ้าอะไร! ก็เดินหมุนวงกลมอยู่นั่นไง!"
(เพราะว่าลาลากโม่ต้องเดินหมุนเป็นวงกลม)

ผู้ชมระเบิดเสียงหัวเราะ "ไอ้หยา กร๊ากๆๆๆ!"

จางเย่ "อย่างไรก็ตามอาจารย์เหยาได้สร้างชื่อจริงๆ ก็ตอนหนังเรื่องที่สาม ‘บันทึกคดีแค้นสุดขีด จางเอ้อโก่วสังหารบิดาทารุณ’!"

เหยาเจี้ยนไฉเครียด "เอ่อ ชื่อยาวใช้ได้นะ"

จางเย่ "หนังเรื่องนี้ก็เป็นเหมือนกับชื่อเรื่อง จางเอ้อโก่วเด็กเลวร้ายสับสังหารบิดา เอาบิดาย่างเผาไฟ พอทางการเข้ามาตรวจสอบอวัยวะ เป็นอาจารย์เหยาเล่นช่วงเปิดฝาโรงตอนแรก!"

เหยาเจี้ยนไฉ "คราวนี้ก็เป็นคนตาย? รอบนี้โดนสับเละ?"

จางเย่ "พอไหวๆ ยังมีเท้าให้เห็น ถ้าเป็นคนใกล้ชิดยังดูออกเลย"

กรรมการหญิงใบหน้ายังคงประดับรอยยิ้มไม่คลาย

กรรมการชายทนกลั้นหัวเราะไม่ไหว แต่ก็ตีสีหน้าได้ใหม่อย่างรวดเร็ว

จางเย่ "หนังเรื่องที่สี่เป็นผลงานใหญ่ของฝั่งฮ่องกงเรื่อง ‘เกี๊ยว’ เป็นหนังสยองขวัญที่เชิญอาจารย์เหยาไปร่วมงานด้วย"

เหยาเจี้ยนไฉค่อยโล่งใจ "คราวนี้เป็นงานใหญ่แล้ว"

จางเย่ทำมือทำไม้พลางพูด "คราวนี้เนื้อเรื่องคือคดีฆาตกรรมที่ฆ่าคนแล้วเอาไปทำเกี๊ยว อาจารย์เหยาเล่นเป็น ‘ไส้เกี๊ยว’ นี่เองครับ"

เหยาเจี้ยนไฉชักสีหน้า "ยอดไปเลย! คราวนี้ขนาดขายังโดนสับ!"

จางเย่ชูนิ้วโป้งให้ "ยอดเยี่ยมมาก!"

เหยาเจี้ยนไฉ "มีอะไรยอดเยี่ยมกันเล่า ฉันเป็นเนื้อสับนะ!"

ในเหล่าผู้ชมทั้งหลายมีบางคนยิ้มแฉ่งจนเริ่มปวดแก้มบ้างแล้ว!

จางเย่ "เรียนรู้จากคุณ ได้แต่ต้องยกย่องคุณ คุณเป็นตัวอย่างของผม โบราณว่าไว้ดียิ่ง เหนือขุนเขามีขุนเขา เหนือหอสูงมีหอนางโลม!"

เหยาเจี้ยนไฉเบรคทันควัน "ไม่ใช่แล้ว! ไม่ใช่แล้ว! โบราณว่าของนายน่ะผิด เหนือขุนเขามีขุนเขา เหนือหอสูงมีหอสูงต่างหาก!"
(山外青山楼外楼 - ซานว่ายชิงซานโหลวว่ายโหลว)
(山外青山楼外青楼 - ซานว่ายชิงซานโหลวว่ายชิงโหลว)
(คำ 青楼(ชิงโหลว) คือหอนางโลม)

จางเย่กระพริบตาปริบๆ "เหนือหอสูงมีหอนางโลม(โหลวว่ายชิงโหลว)?"

เหยาเจี้ยนไฉ "ยังจะหอนางโลม(ชิงโหลว)อะไรของนายอีกเนี่ย เอามาจากไหนน่ะ? แค่หอสูงมีหอสูงนะ(โหลวว่ายโหลว)"

จางเย่พยักหน้า "เหนือขุนเขามีขุนเขา เหนือหอสูงมีหอสูง หลังคนเก่งมีคน ‘ทำ(เนิ่ง)’ !"

คำว่า ‘ทำ(เนิ่ง)’ นี้เป็นภาษาท้องถิ่นทางเหนือแถบเมืองหลวง แปลว่า ‘ทำ’ (ที่แปลว่าเล่นประตูหลัง)

เหยาเจี้ยนไฉขัด "มีคนเก่ง!(เหนิงเหริน)"

"ทำ!(เนิ่ง)" จางเย่พูดซ้ำ

ทั้งตากล้องทั้งช่างภาพล้วนแต่ละมือกุมท้องขำกันสุดๆ!

เหยาเจี้ยนไฉ "นาย ‘ทำ’ ใครของนาย! มันแปลว่ามีคนเก่งต่างหาก! นี่นายเป็นนักเขียนมีการศึกษาจริงเหรอ? มีการศึกษาอะไรของนายกัน วันๆ เอาแต่ศึกษาอะไรเนี่ย?"

จางเย่ "ผมศึกษาไว้เยอะนะ อย่างศิลปะเซี่ยงเซิงนี่ไง"

เหยาเจี้ยนไฉรับคำ "ศึกษาเรื่องนี้ดี"

จางเย่ "เซี่ยงเซิงเป็นศิลปะที่เรียบง่ายแต่ก็ลึกล้ำ เรียบง่ายเพราะขอแค่มีปากใครๆ ก็เล่นได้ แต่ว่าเล่นให้ดีกลับไม่ง่าย อย่างเช่น การเติมคำอุทาน การเว้นช่องคำก็เปลี่ยนทำนองของเรื่องแล้ว ยังมีอีกหลายอย่างที่ควรจะต้องจำไว้ แล้วก็ควรศึกษาให้มากด้วย ผมยกตัวอย่างให้แล้วกันครับ ‘มาแล้วเหรอ? นั่งลงเถอะ กินน้ำนะ ลาก่อนแล้ว’ เมื่อมีคำสร้อยพวกนี้ ก็ทำให้คำพูดคำจาดูสุภาพขึ้น ไม่อย่างนั้นจะฟังดูประหลาด" เขาตะโกนขึ้นมาทันที "มาแล้ว! นั่งลง! กินน้ำ! ลาก่อน!"

เหยาเจี้ยนไฉส่งเสียง "คนได้ตกใจตายกันพอดีสิ!"

จางเย่ "ยกตัวอย่าง เวลามีผู้หญิงที่ชอบใส่คำอุทานไว้ข้างหน้าไง เวลาเจอคนรู้จักก็ทักทาย ‘อ๊าย คุณป้าทำอะไรน่ะ’ ถ้าเกิด ‘อ๊าย’ อยู่ข้างหลังก็ไม่ไหวนะ"

เหยาเจี้ยนไฉ "นายลองดูสิ?"

จางเย่แสร้งดัดเสียงเป็นผู้หญิง "คุณป้าทำอะไรน่ะ...อ๊ายย!" คำอ๊ายข้างหลังนั้นฟังดูตระหนกไม่น้อย!

เหยาเจี้ยนไฉเหลือกตาขาว "ไอ้หนู ใครเหยียบเท้านายเรอะ?"

จางเย่ชี้ไปบนพื้น "ป้าตกท่อไปแล้วอ่ะ"

"ฮ่าๆๆๆ!"

"ฮ่าๆๆ!"

หน้าเวทีเต็มไปด้วยเสียงหัวเราะ!

ทั้งกรรมการ ผู้ชม แม้แต่ทีมงานและช่างกล้องต่างอดไม่ไหว เด็กสาวบางคนถึงกับหัวเราะจนน้ำตาไหล!

ถังต้าจางสีหน้าเครียด!

ศิษย์น้องเขาทั้งสามคนด้านข้างล้วนไม่พูดไม่จา เพราะพวกเขาพูดไม่ออกแล้วจริงๆ!

ผลงานชิ้นนี้ นับว่าเหนือกว่าที่ทุกคนคาดคิด!




*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./80.md)