##บทที่ 471 : ไป! ลงชื่อกัน!
กลางดึก

เหยาเจี้ยนไฉมองเขาเขม็ง "น้องชาย เจ๋งว่ะ!"

จางเย่หัวเราะ "เหอๆ ธรรมดาน่า"

"นายไปทำอะไรมาน่ะ?" เหยาเจี้ยนไฉดูโทรศัพท์มือถือพลางกล่าว "หรือว่าชื่อมันผิด พวกเรายี่สิบแปดคนตกชั้นกันหมด แต่ทำไมนายยังไม่ตก?"

จางเย่อธิบาย "มีนักแสดงตลกชื่อถังต้าจางมาหาเรื่องผม พยายามจะบีบผมลงให้ได้ ผมก็เลยยิงกลอนคืน วันละบท แล้วชื่อเสียงก็มาจากไหนไม่รู้"

เหยาเจี้ยนไฉอึ้งงัน กล่าว "ถังต้าจาง? เมื่อก่อนตอนฉันเล่นตลกอยู่ก็เคยเจอกันหลายหน ทำไมไปงัดข้อกับเขาได้ล่ะ?"

จางเย่ทำท่าไม่รู้เรื่องรู้ราว "พี่ก็ไปถามเขาสิ ผมไม่ได้ไปหาเรื่องวุ่นวายไรเขาสักหน่อย"

"จากนั้นนายเลยปล่อยกลอนออกมา?" เหยาเจี้ยนไฉถาม

"ใช่" จางเย่ตอบ

เหยาเจี้ยนไฉ "ประหลาดมาก! ขอดูหน่อยๆ!"

จางเย่ "เหอๆ ดูสิ"

เหยาเจี้ยนไฉยังไม่อยากจะเชื่อ จึงได้เข้าไปตรวจสอบในเวยป๋อ รอจนเขาดูครบรอบหนึ่ง ถึงได้ยอมเชื่อ ก่อนยกนิ้วโป้งให้จางเย่ หัวเราะลั่น "ใช้ได้นะนายนี่ มีความสามารถสมเป็นน้องชายฉัน มา ชน!"

"ชน" จางเย่ยกเบียร์ชนกับเขา

เหยาเจี้ยนไฉยอมรับนับถือ "วิธีแบบนี้มีแต่นายที่ใช้ได้ล่ะนะ คนอื่นในวงการบันเทิงไม่มีความสามารถสะท้านฟ้าอย่างนายหรอก"

จางเย่โบกมือ "ผมแค่ทำไปแก้ขัด หวังระยะยาวไม่ได้หรอก ผมจะเขียนกลอนทุกวันออกมาก็ไม่ได้ ต่อให้ทำได้คนก็ไม่อยากดูแล้ว เรื่องนี้เป็นเพราะกาละฟ้าดินคนประสาน ถึงได้สร้างผลเช่นนี้ กลอนผมสามบทเพิ่มชื่อเสียงได้แค่น้อยนิด พอเวลาผ่านไป ผมเขียนออกมาวันละสิบบทก็ไร้ความหมาย ชาวเน็ตดูจนเบื่อหน่าย วิธีการไหนก็ลากระยะต่อไม่ได้แล้ว เพราะงั้นไม่พรุ่งนี้ก็มะรืนนี้ ชื่อเสียงผมก็ต้องตก แค่ตกช้ากว่าพวกคุณไม่กี่วันเท่านั้น"

คนอื่นๆ เห็นว่าจางเย่สวนกระแสได้งดงาม ยังคงด่าคนหักหน้าคนได้โดยไม่สนใจคำสั่งแบน ไหนจะชื่อเสียงที่ทะยานขึ้น มีแต่จางเย่คนเดียวที่ทราบ เรื่องนี้เป็นเพียงชั่วขณะเท่านั้น อีกสองวัน ไม่ก็พรุ่งนี้ เดี๋ยวก็ต้องกลับเป็นอย่างก่อนหน้า เขาไม่อาจต้านทานกระแสได้หรอก

เหยาเจี้ยนไฉสูดบะหมี่ไปหลายคำ "นั่นสิ คำสั่งแบนนี้ คือการบีบเราเข้าทางตายชัดๆ!"

"เพราะงั้นเราสองคนถึงต้องหาวิธีไง" จางเย่ทิ้งบะหมี่ไว้ไม่มีกะใจจะกินต่อ ดื่มเบียร์อึกๆ ค่อยกล่าว "จะนั่งรอความตายแบบนี้ไม่ได้!"

เหยาเจี้ยนไฉส่ายหน้า "หนังเอย ละครเอย รายการเอย แม้แต่นิยายก็เขียนไม่ได้ ยังจะมีวิธีไหนอีก? ต่อให้เราสองคนยอมลงทุนทำรายการ ทีวีก็ไม่ยอมฉายหรอก ขนาดช่องออนไลน์ยังไม่อนุมัติ!"

จางเย่ถึงกับเงียบลงด้วยอีกคน

"ดื่มเถอะ"

"มา"

"วันนี้พี่น้องไม่เมาไม่เลิกรา!"

"มา พี่น้องน้อมสนองถึงที่สุด!"

หนึ่งกระป๋อง

ห้ากระป๋อง

สิบกระป๋อง

เบียร์ไหลลงท้องทีละกระป๋องต่อกระป๋อง!


ดื่มมากเข้า ปากก็ไร้หูรูด จางเย่กับเหยาเจี้ยนไฉเริ่มก่นด่า ด่าสถานีโทรทัศน์ ด่าฟ้าด่าสวรรค์เบื้องบน ความขุ่นเคืองตลอดหลายวันนี้ล้วนถูกด่าออกมาทั้งหมด


……


วันต่อมา

แปดโมงเช้า

ในห้องเละระเกะระกะ ถ้วยบะหมี่กึ่งสำเร็จรูปยังอยู่บนโต๊ะ ตะเกียบร่วงลงบนพื้น กระป๋องเบียร์กองเรียงราย จางเย่หลับอุตุอยู่บนเตียงใหญ่ เหยาเจี้ยนไฉกรนเสียงดังบนโซฟา ทั้งสองดื่มหนักกันเกินไป

โทรทัศน์ยังไม่ได้ปิด

บนจอภาพกำลังฉายโฆษณาการประกวดครั้งยิ่งใหญ่ของนักแสดงตลกที่ทุกคนกำลังจับตามอง

จางเย่ตื่นด้วยเสียงของโทรทัศน์ เลิกผ้าห่มขึ้นลืมตา นวดต้นคอที่ปวดเมื่อยพลางหาวหวอด "เหล่าเหยา ยังไม่ตื่นเหรอ?"

เหยาเจี้ยนไฉรับคำทั้งที่ยังหลับตา

จางเย่ลุกขึ้นนั่งบนที่นอน หันมองโฆษณาบนโทรทัศน์

"การแข่งในปีนี้เป็นเหมือนปีก่อน แบ่งการแข่งออกเป็นสองประเภทคือประเภทตลกคู่และละครตลก การรับสมัครประเภทตลกคู่สิ้นสุดเวลาสิบเอ็ดโมงเช้านี้ จากนั้น รอบคัดเลือกจะเริ่มต้นขึ้นในวันพรุ่งนี้ ก่อนจะตามด้วยรอบตัดสินและรอบสามคนสุดท้าย รอบคัดเลือกคือการที่ผู้เข้าแข่งขันแสดงสดต่อผู้ชม รวมถึงการถ่ายทอดสดทางอินเทอร์เน็ต ทีมที่ได้ผ่านเข้ารอบสู่รอบตัดสินจะผ่านการตัดสินจากคณะกรรมการ รวมถึงคะแนนโหวดจากผู้ชาม ซึ่งทางช่อง CCTV 11 จะถ่ายทอดสดรายการนี้อย่างเต็มเวลา ผู้เข้าแข่งขันจะได้พบกับ..."

หือ?

จางเย่มองจอโทรทัศน์ แค่ชั่วพริบตาก็รีบตะโกนเรียก "เหล่าเหยา!"

เหยาเจี้ยนไฉยังคงนอนอุตุอยู่

"เหล่าเหยา ไม่ต้องนอนแล้ว ตื่นๆ!" จางเย่ปลุกเขา

เหยาเจี้ยนไฉหันกลับมางัวเงีย "อะไร?"

จางเย่ลงจากเตียง "รีบลุกเร็ว ดูทีวีสิ!"

"ทีวี?" เหยาเจี้ยนไฉบีบนวดขมับพลางดูบนจอภาพแวบหนึ่ง "เฮ้อ นึกว่าเรื่องอะไร ก็แค่การแข่งตลกระดับประเทศของปีนี้ไง? มีอะไร? โฆษณานี่มีมานานแล้ว เพราะแข่งกันทุกปี"

จางเย่รีบถาม "รายการนี้ยอดผู้ชมเป็นไง?"

เหยาเจี้ยนไฉถามกลับ "หมายถึงบนเว็บหรือทางทีวี?"

"บอกมาให้หมด" จางเย่เหมือนมีแรงขึ้นมาอีกครั้ง

เหยาเจี้ยนไฉมองเขาอย่างว่าางเปล่า ขยี้ตาหาวก่อนกล่าวว่า "ไม่มั้ง การแข่งใหญ่นี้นายยังไม่รู้จัก? ปกติไม่ดูทีวีรึไง? การแข่งตลกประจำปีทุกปีถือเป็นป้ายยี่ห้อของ CCTV เชียวนะ นี่คือเหตุผลที่มีช่องสิบเอ็ดแยกมาโดยเฉพาะเหมือนช่องหนึ่งช่องสอง ช่องสิบเอ็ดจะถ่ายทอดไปทั่วประเทศ มีสัญญาณครอบคลุมพื้นที่ส่วนใหญ่ เรื่องยอดผู้ชม นอกจากปีก่อนโน้นที่ตกเป็นที่สองแล้ว ปีที่แล้วหรือปีก่อนๆ ล้วนเป็นอันดับหนึ่ง ยอดวิวทางอินเทอร์เน็ตหลายร้อยล้าน!"

จางเย่สูดลมหายใจลึก "ร้ายกาจขนาดนั้น?"

เหยาเจี้ยนไฉประหลาดใจ "นายไม่รู้เรื่องนี้แล้วยังจะมาอยู่ในวงการบันเทิงซากอะไร ยังจะเป็นพิธีกรทีวีอีกเรอะนายน่ะ? แข่งใหญ่ที่เป็นป้ายยี่ห้อ CCTV แบบนี้ ไม่ร้ายกาจได้เรอะ"

จางเย่รีบถามต่ออย่างกระตือรือร้น "ยอดวิวไหงสูงขนาดนั้นล่ะ? รายการตลกทั่วๆ ไป ดึงดูดผู้ชมได้ด้วยอะไรเหรอ? มีมากขนาดนั้น? รายการดีขนาดนั้นเชียว?"

ชายหนุ่มยังไม่คุ้นชินกับโลกใบนี้ แม้ระยะหลังจะเริ่มมีความรู้รอบตัวบ้าง แต่หลายจุดยังไม่เข้าใจลึกล้ำ เมื่อก่อนเวลาจางเย่ได้ยินการแข่งตลกใหญ่ครั้งนี้ เข้าใจเพียงว่าการแข่งใหญ่ที่นี่กับที่โลกของเขาไม่เหมือนกัน ไม่ได้ไม่มีคนดูขนาดนั้น จากที่ฟังเมื่อกี้จางเย่ยังไม่เข้าใจแนวคิดคร่าวๆ นัก เรื่องนี้พอฟังว่าช่องรายการนี้สมกับที่มียอดผู้ชมอันดับหนึ่ง คาดไม่ถึงเลยจริงๆ

เหยาเจี้ยนไฉกล่าว "แน่นอนว่าต้องมีรายการดีๆ อยู่บ้าง ทุกปีมีผลงานยอดเยี่ยมออกมาไม่น้อย ถึงกับเหนือกว่าผลงานช่วงรายการส่งปีอยู่บ้าง เพราะโดดเด่นมาก ยอดผู้ชมถึงได้สูงขนาดนี้ ยังมีองค์ประกอบอื่นอีกนะ อย่างเช่นรายการแข่งขันนี้ไม่จำกัดผู้เข้าร่วม ไม่สนใจว่าเป็นมืออาชีพหรือจะขายผักปลูกพืช ขอแค่ลงชื่อสมัครไว้เป็นพอ ดังนั้นถึงได้มีงานชิ้นมหัศจรรย์ไม่น้อย แต่ก็มีบ้างที่ย่ำแย่มาสมัครเหมือนกัน น่าแปลกที่มีคนชอบแบบนั้นด้วย ฉันจำได้ว่าปีก่อนการถ่ายทอดครั้งหนึ่ง มีหลายคนที่โด่งดังขึ้นมามาก รายการสร้างดาราใหม่ได้ยอดเยี่ยม แน่นอน คนพวกนี้บางส่วนอยู่ได้ไม่นาน คิดจะฝากชื่อบนเวที ยังไงก็ต้องมีความสามารถที่แท้จริง"

จางเย่กล่าวอย่างงุนงง "การแข่งรอบคัดเลือกก็ถ่ายทอด?"

"แหงสิ" เหยาเจี้ยนไฉดูจะรู้เรื่องพวกนี้มาก คงเป็นเพราะได้ชมทุกปี กล่าวต่ออีกว่า "รอบคัดเลือกจะถ่ายทอดสดทางหน้าเว็บ ท่าทางคงแบ่งกลุ่มย่อยเป็น A B C อะไรอย่างนั้น ไม่ต่างกับเวลาแข่งบอลเท่าไร ทุกทีมหลังเล่นเสร็จก็ได้ลงในหน้าเว็บไซต์ มีระบุชื่อผู้เข้าแข่งกับชื่อผลงานไว้ชัดเจน ผู้ชมเปิดดูได้ตามสบาย ถึงจะไม่ใช่การถ่ายทอดสดจริงๆ ก็แค่อัพโหลดคลิปหลังเล่นเสร็จ แต่ที่ต้องทำแบบนี้ เพราะคนสมัครมีมาก คนที่ตั้งใจมาก่อเรื่องก็มีทุกปี จึงไม่มีทางอัพโหลดผลงานของคนพวกนี้ขึ้นไปได้ เรื่องแบบนี้มีอยู่ประจำ ถึงจะไม่มาก็เถอะ ใช่ๆ ยังมี ถ้าเกิดผู้เข้าแข่งทำผลงานได้ดี พูดจามีสีสัน ทางทีมผู้จัดอาจจะทำการโปรโมทให้ด้วย เพราะคนเข้าแข่งขันมีมา หาก CCTV ไม่ช่วยโปรโมทก็ยากจะโดดเด่นได้ เพราะงั้นหลายคนที่ได้รับการโปรโมทมักจะได้รับความสนใจในการแข่งขันด้วย"

"มีคนเข้าแข่งกี่คนน่ะ?" จางเย่ถาม

เหยาเจี้ยนไฉตอบ "ฝั่งละครตลกฉันไม่รู้ ฝั่งตลกคู่ ปีก่อนเหมือนจะสี่ห้าพันคน"

จางเย่สะดุ้งโหยง "โห ตั้งสี่ห้าพัน? เยอะขนาดนั้น? CCTV โม้รึเปล่า?"

เหยาเจี้ยนไฉกล่าว "ไม่ได้โม้ ความจริงมันมากขนาดนี้แหละ ทุกคนต่างรู้ว่ารายการนี้ดัง คนสมัครเข้าร่วมมีมากมายก่ายกอง แถมไม่มีข้อจำกัด ไม่ว่าใครก็สมัครได้ จะแค่เข้ามาลองเล่นๆ หรือหน้าใหม่ที่เพิ่งเข้าวงการบันเทิงตลกก็ได้ หรือเหล่าลูกศิษย์ปรมาจารย์ตลกศิลปินละครก็ยังมาร่วมทดลองวิชากันเลยนะ การแข่งใหญ่ครั้งนี้ถึงจะเป็นรายการบันเทิง แต่ก็มีชื่อในวงการอาชีพด้วย เห็นเด็กหนุ่มที่ขึ้นเล่นในรายการส่งปีปีนี้ไหม นั่นคืออันดับสองของการแข่งขันนี้เมื่อสี่ปีก่อน เพราะฉะนั้น การแข่งครั้งนี้นับว่าเป็นการแข่งขันตลกที่ใหญ่ที่สุดมีชื่อเสียงที่สุดในประเทศ ต้องเล่นให้ดี ทั้งยังต้องมีชื่อเสียง ในทีมผู้ตัดสินมีคนจากพวกบริษัทเข้ามาหาคนด้วย อย่างถังต้าจางที่เปิดสมาคมตอนนี้ ปีนี้ยังเข้ามาเป็นกรรมการเพื่อหาเมล็ดพันธุ์จากในกลุ่มเลย"

พูดกันอยู่นาน อธิบายกันยืดยาว

จางเย่ถึงเพิ่งเข้าใจเรื่องการแข่งขันนี้ปรุโปร่ง

ในที่สุด เหยาเจี้ยนไฉก็ถูกเปลือกตาเข้าจู่โจมให้ปิดลงอีกครั้ง "นายดูในเน็ตเองแล้วกันนะ ฉันจะนอนล่ะ จะเรียกให้ฉันตื่นกับเรื่องนี้ทำบ้าอะไรเนี่ย" บ่นเสร็จก็นอนลงอีกครั้ง

จางเย่กลับฉุดเขาขึ้นมาใหม่ "จะนอนทำอะไรอีก!"

เหยาเจี้ยนไฉพูดไม่ออก "ไม่นอนจะให้ทำบ้าอะไร!"

จางเย่ชี้ไปที่ประกาศรับสมัครเข้าแข่งขันบนหน้าจอโทรทัศน์ "ให้ตายสิ! เราสองคนพี่น้องต้องไปสมัครกัน!"





*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./72.md)