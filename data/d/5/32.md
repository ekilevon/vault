##บทที่ 432 : จางเย่ลงมือ!

21:01 น. เว็บไซต์จำหน่ายตั๋วรถไฟแห่งชาติล่ม

21:03 น. เว็บไซต์จำหน่ายตั๋วรถไฟแห่งชาติทำการใหม่

21:04 น. หน้าเว็บไซต์ทางการสวนสาธารณะเซี่ยงไฮ้รวน

21:06 น. แอคเค้าท์แชทของนักเขียนเห็ดแดงน้อยถูกขโมย

21:09 น. สำนักงานตรวจสอบความมั่นคงไซเบอร์ร่วมกับบริษัทแอนตี้ไวรัสจับ IP ของแฮกเกอร์ได้สองคน

นี่เป็นสงครามเต็มอัตราศึกบนอินเทอร์เน็ต!
ไฟสงครามลุกลามไปทั่วประเทศ!

ประชาชนทั่วไปอาจจะไม่ได้สังเกตแม้แต่น้อยหากไม่ได้ตั้งใจดูจริงๆ บางครั้งที่เปิดเว็บไม่ขึ้นก็คิดแค่ว่ากำลังปรับปรุงระบบอยู่ไม่ก็อะไรทำนองนั้น ชัดเจนว่าพวกเขาไม่ได้สนใจกันสักเท่าไรหรอก ส่วนคนสนใจจริงก็จะรู้เลยว่าสงครามจีน-เกาหลี ที่เกิดขึ้นน้อยกว่าสิบปีครั้งได้เกิดลุกลามอย่างกับไฟป่าแล้ว!

"ลุย!"

"เทพ FAN ทำดีมาก!"

"สุดยอด!"

"เทพ SHUI ก็ไม่เลว ชิงสิทธิ์ของแอดมินกลับมาแล้ว!"

"โอ้ว! เทพ FAN ฉันแค่มาดูละครสนุกๆ เอง ทำไมถึงเตะฉันออกอ่ะ? เฮ้ย ผิดแล้ว! ผิดคนแล้ว! ฉิ*หายละ หยุดตามรอยฉันได้แล้ว ฉันอยู่ข้างเดียวกับคุณนะ! โธ่ อยู่ข้างเดียวกัน!"

"น่าสนุกแฮะ ฉันอยากร่วมวงช่วยด้วยจัง!"

"ช่างมันเถอะ ทักษะเล็กน้อยอย่างพวกเรา คงสร้างได้แต่ปัญหาแหละ"

"ถูกต้อง รอหลายๆ ปีจนฉันเรียนจบก่อน ฉันร่วมวงฆ่าพวกไอ้เกาแน่!"

มืออาชีพและนักเรียนทั้งหลายที่มีพื้นฐานเทคโนโลยีเครือข่ายอยู่บ้างต่างต้องรีบชมดูบทต่อสู้นี้ ถึงกับมีคนที่คอยอธิบายความเป็นไปของสนามรบให้คนที่ไม่เข้าใจด้วย!

……

ต่างประเทศ

เหล่าแฮกเกอร์ตัวท็อปต่างมารวมตัวกัน

YOYOT (US) —— แฮกเกอร์ชาวอเมริกันชื่อดัง มีเอี่ยวในสงครามแฮกเกอร์ปีที่แล้วและปีก่อนๆ ถือเป็นคนที่มีชื่อเสียงโด่งดังมากในโลกแฮกเกอร์ : ทักษะของ JIN ไม่เลว แถมยังมี 59-V และคนอื่นๆ คอยช่วยอีก นี่ยังไม่ใช่เรื่องง่ายอีกเหรอ? ฉันเคยได้ยิน ID อื่นๆ จากจีนมาก่อน หนึ่งในนี้มีคนของสำนักงานตรวจสอบความมั่นคงไซเบอร์ อีกสามมาจากบริษัทรักษาความปลอดภัย ปรมาจารย์โปรแกรมเมอร์หรือผู้เชี่ยวชาญระบบรักษาความปลอดภัยนี่แหละ ถึงอย่างนั้นก็เถอะ FAN คือใครกันแน่? ไม่เหมือนจะเป็น ‘เพื่อนเก่า’ เลย

TOM (UK) —— แฮกเกอร์ชาวสหราชอาณาจักรชื่อดัง ผู้สร้าง ‘ไวรัสTOM’ เมื่อปีก่อน : ฉันไม่เคยได้ยินชื่อนี้มาก่อนเหมือนกัน หมอนี่แลดูน่ากลัวมาก ตอนแรกที่ได้สิทธ์แอดมินมากะว่าจะไปส่องๆ ดู แต่พริบตาเดียวดันโดน FAN เตะออกมาเฉยเลย!

ฟูจิวาระ (JP) : ยอดฝีมือจริงๆ

47 (US) : FAN น่าจะเป็นคนจากสำนักงานตรวจสอบความมั่นคงไซเบอร์ ถ้าไม่งั้นด้วยทักษะความสามารถขนาดนี้ คงไม่คอยตั้งรับอยู่เฉยๆ แน่ ป่านนี้คงโจมตีกลับไปนานแล้ว ทั้ง JIN และ 59-V หยุด FAN ไม่ได้แน่

ฟูจิวาระ (JAP) : พวกคุณไม่ลองๆ ไปบ้างเหรอ?

YOYOT (US) : ฮาๆ นี่มันสงครามแฮกเกอร์ จีน-เกาหลี ฉันไม่เข้าร่วมหรอก

ลูว์ฟ (RUS) : ทักษะเทคโนโลยีเครือข่ายประเทศจีนไม่เลวเลย นอกจาก ID เก่าๆ พวกนั้นแล้ว ก็มี ID ของ FAN นี่แหละที่เป็นหน้าใหม่ ดูๆ แล้วเขาน่าจะเป็นตัวอันตรายเลยล่ะ เหมือนจะไม่เคยปรากฎตัวมาก่อนด้วยนี่? ถ้ามีโอกาสคงต้องขอปะมือสักหน่อย!

47 (US) : โอกาสที่คุณจะแพ้คือ 99%

ลูว์ฟ (RUS) : โธ่ คงไม่ขนาดนั้นมั้ง

ฟูจิวาระ (JAP) : ไม่สงสัยเลย ถ้าคุณได้เผชิญหน้ากับ FAN คุณต้องแพ้ยับแน่ คุณเทียบกับเขาไม่ได้หรอก รวมทั้งฉันด้วยไม่ต่างกัน ทักษะความรู้ทางด้านเทคโนโลยีเครือข่ายของเขารอบด้านจริงๆ ถึงอย่างไรในสงคราม จีน-เกาหลีนี้ ประเทศจีนก็ต้องแพ้อยู่ดี ถือว่า JIN ฉลาดมาก ที่นำทีมจู่โจมเป็นวงกลม และไม่เคยอยู่ในสนามรบไหนนาน เขาน่าจะรู้แล้วว่าอีกฝ่ายอันตรายมาก เลยไม่กล้าเผชิญกับ FAN ตรงๆ ถือว่าใช้กลยุทธ์ได้ถูกต้องมากๆ เพราะอีกฝ่ายคือราชการของประเทศจีน พวกเขาจึงทำงานภายใต้กฎระเบียบอย่าเคร่งครัด และมีเส้นที่ห้ามข้าม ส่วน JIN และคนอื่นๆ กลับสามารถละเมิดพวกนี้ได้หมด ทั้งสามารถสู้เมื่อต้องการได้ เป็นไปไม่ได้ที่จะพ่ายแพ้

ลูว์ฟ (RUS) : น่าเสียดายชะมัด

……

ที่บ้าน

จางเย่ก็กำลังใช้โน้ตบุ๊คดูสงครามอยู่เหมือนกัน ถึงกับใช้ VPN เพื่อเข้าร่วมกลุ่ม คอยดู ‘มืออาชีพครึ่งตัว’ ให้คำอธิบาย ยิ่งเวลาผ่านไปกลายเป็นว่าสีหน้าเขายิ่งไม่น่าดูขึ้นเรื่อยๆ

"รู้สึกโคตรดี!"

"พวกเราได้อีกเว็บกลับมาแล้ว!"

"อย่ารีบดีใจไป ถึงเราจะเป็นต่อ แต่ฝั่งเราก็ตั้งรับมากเกินไปนะ!"

"ใช่ พวกเราเป็นฝ่ายถูกโจมตีตั้งแต่ต้นยันจบ ทั้งยังไม่เคยโจมตีกลับไปสักครั้งเลย! พวกนั้นทำเว็บล่ม เรากู้คืน ทีนี้พวกนั้นจะทำอะไรต่อ?"

"เราต้องโจมตีพวกเขากลับบ้างสิ! ทำให้เว็บไอ้เกาล่มไปซะ!"

"ทางฝั่งพวกเราเป็นสำนักงานตรวจสอบความมั่นคงไซเบอร์และบริษัทแอนตี้ไวรัสบวกกับบริษัทรักษาความปลอดภัย พวกเราจะทำอย่างที่พวกแฮกเกอร์ทำไมได้นะ!"

"แล้วพวกเราจะทำอะไรได้? ได้แต่ทนเจ็บอย่างเงียบๆ น่ะเหรอ?"

"เชี่* อีกเว็บหนึ่งถูกเจาะเข้ามาแล้ว!"

"พวกบ้านี่ไม่รู้จักจบง่ายๆ สินะ!"

"จะมีเทพเจ้าอยู่แถวนี้ไหมนะ? แฮกเกอร์พวกเราไปไหนหมด? ทำไมฝั่งเราไม่มีคนเข้าร่วมบ้างล่ะ?"

"จริงด้วย ใครรู้จักคนเทพๆ บ้าง? ส่งเสียงหน่อย! พวกเขามาตีหน้าบ้านแล้วนะเว้ย!"

"ช่างเถอะ แฮกเกอร์ชาวจีนของเราที่มีสกิลเข้าขั้น ถึงจะมาก็เท่านั้นแหละ พวกเขาทำอะไรไม่ได้หรอก เหล่าแฮกเกอร์ตัวอันตรายๆ ทั้งหลายแหล่ยิ่งไม่มาเลย ถ้านี่เป็นสงครามจีน-เกาหลีแบบปกติละก็คงจะมีโอกาสมาอยู่หรอก แต่ตอนนี้กลับมีสำนักงานตรวจสอบความมั่นคงไซเบอร์โผล่เข้าร่วมด้วย มากกว่า 70% เป็นตำรวจ ที่เหลือส่วนมากก็จากบริษัทแอนตี้ไวรัส ส่วนพวกแฮกเกอร์ชื่อที่ไม่มีประวัติอาชญากรรมน่ะเหรอ? ชัดเจนว่าพวกเขาก็ต้องระวังตัวเอาไว้ก่อน ถ้าพวกเขาเคลื่อนไหวในสงครามโกลาหลนี้ล่ะก็อาจจะมีสิทธิ์ถูกเปิดเผย IP ถ้าลงท้ายด้วยเป็นการเปิดเผยตัวแล้วล่ะก็ ไม่คุ้มชัดๆ"

"เม้นต์บนพูดถูก แต่ฉันไม่เห็นด้วย ยังไงก็เป็นแฮกเกอร์ ถึงมีคนปอดแหกอยู่บ้าง แต่ทุกคนต้องกำลังสังเกตการณ์อยู่แน่ แม่*ต้องมีแฮกเกอร์จีนในเกาหลีทำอะไรได้บ้างแหละ แล้วคอยรั้งแฮกเกอร์เกาหลีเก่งๆ ไว้ได้บางส่วนนะ!"

"ถูกต้อง ฉันก็คิดเหมือนกัน!"

"ศึกสงครามคราวนี้เป็นศึกแห่งเกียรติยศของชาติ!"

"เร็วเข้าเทพเจ้า! นี่เกือบจะ 4 ทุ่ม แล้วนะ ฉันเห็นว่าสหายจากสำนักงานตรวจสอบความมั่นไซเบอร์จะทนไม่ไหวแล้ว! พวกเขาทำงานมาทั้งวัน! อย่างน้อยพวกเขาก็น่าจะต้องการนอนหลับพักผ่อนซักหน่อยไหม?"

"ขออัญเชิญเทพเจ้ามาสถิต!"

"ใครก็ได้ มาช่วยหน่อย!"

"พวกเราจะให้ไอ้เกาผยองต่อไปไม่ได้นะเฟ้ย!"

หลังจางเย่เห็นอย่างนี้ เขาก็ปิดห้องแชทอย่างนิ่งเงียบ พอปิดทุกอย่างไปหมดแล้ว เขาค่อยเปิดโปรแกรมที่เตรียมไว้ก่อนหน้านี้ขึ้น หายใจเฮือกใหญ่ สายตาเขาพลันแปรเปลี่ยน แน่นอนเขากำลังเดือดดาลโคตรๆ! ตอนแรกจางเย่ยังพอทนได้อยู่บ้าง เพราะการจู่โจมของแฮกเกอร์ไม่ได้ร้ายแรงอะไรมาก แต่หลังจากนั้น เส้นความอดทดของจางเย่ก็ถูกข้ามครั้งแล้วครั้งเล่า! พวกเอ็งบังอาจแตะต้องเวยป๋อของคุณย่าจางเสียงั้นเหรอ? กล้าใช้ให้แอคเค้าท์ของคุณน้าฉือซิ่วฟางเรียกอีอันอ๊กว่าพ่อ? พวกเอ็งแม่*วอนหาเรื่องถึงกับกล้ามาแหยมท้าทายประเทศจีนงั้นเรอะ?

เว*เอ๊ย!

เดี๋ยวพวกเอ็งได้เจอ!

ฟ่านอิงอวิ๋นและสำนักงานตรวจสอบความมั่นคงไซเบอร์ รวมไปถึงบริษัทรักษาความปลอดภัยโจมตีไม่ได้ใช่ไหม? เพราะพวกเขาถูกจำกัดไว้แค่คอยป้องกันสินะ? ได้! พวกเขามีกฎข้อห้าม แต่ลูกพี่ไม่มีเว้ย ไม่มีสักนิดเดียว!

พี่ชายมาแล้ว!

วันนี้พี่ชายจะทำให้พวกเอ็งรู้ซึ้งว่าทำไมบุปผาจึงเป็นสีชาด!

======================

US - United States of America

UK - United Kingdom

JAP - Japan

RUS - Russia

*-*-*-*-*-*-*-*-*-*-*-*-*-*-*-*-*-*


21:01 น.


[Go To Next Chapter]( ./33.md)