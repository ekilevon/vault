##บทที่ 524 : ซึ่งต้องพิสูจน์!
ผู้ที่รู้ตัวยิ่งเพิ่มขึ้นเรื่อยๆ


พื้นที่ในงานขณะนี้มีคนแออัดแน่นเอี๊ยด ทั้งเหล่านักคณิตศาสตร์ เหล่าผู้ชมและสื่อมวลชนล้วนฮือล้อมกันเข้ามา เรียงรายเป็นสายไม่หยุดชะงัก เหมือนอยู่ในตลาดสดที่คนวุ่นวาย


"คนล่ะ?"


"เกิดอะไรขึ้น?"


"เป็นท่านปรมาจารย์คนไหนของเรากันแน่?"


"ถล่มแม่*มัน! ทำไมเป็นเขาล่ะ?"


"นั่นสิ สวรรค์ ทำไมเป็นหมอนี่!"


คนที่ไม่ได้รู้ข่าวอะไร เห็นชายหนุ่มที่ยืนอยู่หน้ากระดานไวท์บอดร์ดจำนวนมากต่างมีปฏิกิริยาเช่นเดียวกัน นอกจากความไม่เชื่อสายตา ก็มีแต่ความไม่เชื่อสายตา ส่วนนักคณิตศาสตร์บางคนที่ทั้งวันเอาแต่หมกตัวอยู่ในห้องทำงาน ไม่รู้เรื่องอะไรนอกจากสมการของตนก็ไม่คุ้นกับจางเย่ แต่นักข่าวที่ตามข่าวล่าสุดอยู่ทุกวันจะไม่ทราบชื่อฉาวโฉ่ของจางเย่ได้อย่างไร เอาเถอะ ตอนนี้พวกเขาไม่คิดจะไปสนใจอะไรอีก ไม่สนด้วยว่าจางเย่มีความรู้คณิตศาสตร์ระดับสูงได้อย่างไร พวกเขาทราบเพียงแต่การไขปริศนาข้อความคาดการณ์ของเดลสำคัญที่สุด!


ชัดเจนว่าเป็นก้าวที่ยิ่งใหญ่!


วันนี้ยังจะมีความก้าวหน้าที่ไหนยิ่งใหญ่ขนาดนี้อีก?


ขณะนั้น ตัวละครสำคัญคนสุดท้ายได้มาถึง บัณฑิตว่านแห่งสมาพันธ์วิทยาศาสตร์!


"ผู้เฒ่าว่าน"


"บัณฑิตว่าน"


"อาจารย์ มาแล้วเหรอครับ!"


เหล่านักคณิตศาสตร์ของทีมจีนมารวมตัวกันพร้อม


บัณฑิตว่านเดิมไม่สนใจว่าเขาคนนี้คือใคร จึงตรงเข้าไปยังหัวข้อ ยืนแลกเปลี่ยนความเห็นกับผู้เฒ่าหรงและศาสตราจารย์ฉี ชี้มือชี้ไม้ไปยังกระดานไวท์บอร์ด พูดพลางวาดภาพอธิบาย เหล่านักคณิตศาสตร์ในแต่ละองค์ความรู้ต่างพูดถึงการวิเคราะห์จากแง่มุมของตนเองออกมา


"เธอแน่ใจนะ?" ผู้เฒ่าหรงถาม


บัณฑิตว่านตื่นเต้นสุดขีด "แน่ใจอย่างยิ่งครับ!"


ศาสตราจารย์ฉีหันไปถาม "ศาสตราจารย์เหยียน ฝ่ายคุณล่ะครับ?"


ศาสตราจารย์ท่านนั้นตื่นเต้นสุดๆ "ฉันยืนวิเคราะห์อยู่นานมาก วิธีการพิสูจน์ของเขามีความเป็นไปได้ แนวทางการพิสูจน์ของเขาดูจะไม่มีอะไรผิดพลาดด้วย!"


ผู้เฒ่าหรงร้องลั่น "เยี่ยม!"


หลังการแลกเปลี่ยนความเห็นกันของผู้เชี่ยวชาญ ทุกคนดูจะยอมรับนับถือ จางเย่ไม่เพียงแต่สร้างความก้าวหน้าในการพิสูจน์ข้อคาดการณ์นี้ก้าวใหญ่ เขาถึงกับพิสูจน์ให้ด้วยว่าแนวทางของเขานั้นเป็นไปได้ ถึงแม้เขาจะพิสูจน์จนจบไม่ได้ แต่อย่างน้อยแนวทางการศึกษานี้มีความเป็นไปได้มาก หมายความว่าชายหนุ่มผู้บ้าคลั่งคนนี้กำลังวิ่งเข้าสู่การพิสูจน์ข้อความคาดการณ์ของเดลอย่างเต็มกำลัง! ทุกก้าวที่เขาเดิน เท่ากับกำลังเปลี่ยนแปลงประวัติศาสตร์ของข้อความคาดการณ์นี้ เขาวางแนวทางในการเดินหน้าของข้อวามคาดการณ์นี้แล้ว เป็นสิ่งที่ทุกคนกำลังเอาใจช่วย!


ผู้เฒ่าหรงถอนใจ "ชีวิตนี้ได้เห็นการคาดการณ์ของเดลถูกพิสูจน์มาถึงตรงนี้ เราผู้เฒ่าก็ไม่มีเรื่องค้างคาใจอีกแล้ว"


วังอี้หมิงรีบพูด "ท่านผู้เฒ่าหรงยังหนุ่มอยู่เลยนะครับ!"


ศาสตราจารย์ฉีหัวเราะ "ถ้าพ่อหนุ่มคนนี้ไขข้อคาดการณ์นี้ได้ เปลี่ยนข้อความคาดการณ์นี้กลายเป็นทฤษฎีบทหนึ่ง อย่างนั้นก็ยิ่งดี ไร้เรื่องค้างคาใจสักที"


"พูดง่ายกว่าทำล่ะนะ" ศาสตราจารย์ท่านหนึ่งกล่าว


บัณฑิตว่านได้ยินดังนั้นก็กล่าว "หากว่าพิสูจน์ได้สมบูรณ์ อย่างนั้นนักคณิตศาสตร์ฝ่ายเราก็ต้องเฉลิมฉลองสิ ถึงตอนนั้น ชื่อเสียงของประเทศเราในวงการต้องโด่งดังยิ่งขึ้น" ขณะนั้น บัณฑิตว่านค่อยมีเวลาพินิจบุคคลผู้นี้ ถาม "ไปหานักคณิตศาสตร์หนุ่มแน่นขนาดนี้มาจากไหนเหรอ? ลูกศิษย์ใครกัน ทำไมไม่คุ้นเลยล่ะ? ฉันว่าฉันไม่เคยเจอหน้าเขานะ?"


ผู้เฒ่าหรงหัวเราะลั่น "เธอต้องไม่คุ้นอยู่แล้ว พ่อหนุ่มน้อยคนนี้ไม่ใช่คนในวงการเราหรอก เฒ่าว่าน ฉันกล้าบอกได้เลยว่าตีเธอจนตายเธอก็ไม่เชื่อว่าหมอนี่ทำงานอะไร! ฮ่าๆๆ! ตอนที่พวกเราน่ะมาถึงก็ตะลึงเหมือนกัน!"


……


เวลาผ่านไปอย่างรวดเร็ว


อืม แต่กลับเนิ่นช้าอยู่นะ


เหล่านักคณิตศาสตร์ที่ตามการพิสูจน์ของจางเย่ทัน บางคนกำลังดื่มด่ำ พึมพำถกกับตัวเองคล้ายโดนผีสิงจนสิ้นสติ ไม่รู้เวลาแล้วว่าผ่านไปนานแค่ไหน ตั้งแต่จางเย่เริ่มทำการพิสูจน์ เวลาได้ผ่านไปห้าชั่วโมงแล้ว


กระดานที่ยี่สิบแปด…


กระดานที่ยี่สิบเก้า…


แค่พริบตา กระดานไวท์บอร์ดแผ่นที่สามสิบก็เต็มไปด้วยสูตรสมการและตัวเลข!


วิธีการพิสูจน์ของจางเย่เห็นได้ชัดเจนขึ้นเรื่อยๆ ยิ่งมองยิ่งกระจ่างแก่ใจ คลี่คลายตนเองต่อสื่อมวลชนและเหล่านักคณิตศาสตร์ที่เห็นต่อหน้าโดยไม่ผิดพลาด


เขาทำการลดรูปข้อคาดการณ์นี้ต่อไป โดยเสนอแนะปัญหาอีกอย่างหนึ่ง "สมมุติว่าข้อความคาดการณ์ของเดลเป็นเท็จ มีจำนวนเต็ม p, x, y, z ที่ x^p + y^p = z^p เมื่อ p เป็นจำนวนเฉพาะแล้ว จะมีเส้นโค้งเชิงวงรีซึ่ง y^2 = x(x-a^l)(x+b^l) ที่ไม่มอดุลาร์"


หากเขาสามารถพิสูจน์ข้อความนี้ได้ อย่างนั้นเขาจะบอกได้ว่าข้อความคาดการณ์ของเดลนั้นเป็นจริงผ่านตรรกะเชิงปฏิภาค


เคลื่อนไปอย่างรวดเร็ว


วิธีการยิ่งเห็นได้ชัดขึ้นเรื่อยๆ!


เหล่านักคณิตศาสตร์ชาวจีนล้วนแต่อดร้องชมไม่ได้!


"ยอดเยี่ยม!"


"ก้าวนี้นับว่าเป็นที่สุดแล้ว!"


"เข้าใกล้อีกก้าวแล้ว! อีกก้าวแล้ว!"


"หมอนี่มีความสามารถพอจริงๆ!"


ขณะนั้น เหล่านักคณิตศาสตร์ต่างประเทศยิ่งทวีความเชื่อมั่น ชายหนุ่มจากจีนคนนี้อาจสามารถแก้ปัญหาเรื่องข้อความคาดการณ์ของเดลได้จริงๆ ความคิดนี้ทำให้ทุกคนล้วนแต่เนื้อเต้นใจสั่น สถานการณ์เช่นนี้ บุคคลเช่นนี้ ช่างทำให้คนยากจะไม่ตื่นเต้นตามไปด้วย!


บัณฑิตว่านนั่งไม่ติดที่ "ไป พวกเราอย่าเอาแต่นั่งเฉย เข้าไปทำพิสูจน์ยืนยันกันเถอะ"


"เวลาไม่พอนี่ คำนวณเยอะขนาดนี้..." ศาสตราจารย์ท่านหนึ่งกล่าว


ผู้เฒ่าหรงกล่าว "ไม่ต้องตรวจสอบทุกอย่างหรอก พวกเราแค่ทำการทดสอบยืนยันคร่าวๆ ทำรอบแรกหยาบๆ ยืนยันก่อนว่าไม่มีข้อผิดพลาดใหญ่ๆ ก็พอ เรื่องอื่นๆ ไว้ค่อยว่ากันเถอะ!"


กำลังคนพร้อม เครื่องมือพร้อม เหล่านักคณิตศาสตร์ของจีนจึงเริ่มงานกันทันที โดยเริ่มทำการตรวจสอบกระดานที่จางเย่เขียนตั้งแต่ต้นจนจบ มีเครื่องมือคอมพิวเตอร์พร้อม มีนักคณิตศาสตร์ผู้ชำนาญการในแต่ละสาขาวิชาเข้าประจำจุด จากนั้นเริ่มทำการตรวจสอบอย่างเรียบง่าย ภาระงานจึงน้อยลงเยอะ


มีเหล่านักคณิตศาสตร์ต่างชาติบางส่วนเห็นดังนั้น ก็มีคนเสนอตัวเป็นอาสาสมัครเข้ามาช่วยการทดสอบยืนยันให้กับฝ่ายจีน ร่วมเป็นส่วนหนึ่งในช่วงเวลาอันยิ่งใหญ่แห่งวงการ!


การทำงานเดินหน้าอย่างรวดเร็วแข็งขัน!


ผู้เฒ่าหรง "สมการที่ (1) ผ่าน!"


นักคณิตศาสตร์หนุ่ม "สมการฟังก์ชั่น C ถูกต้อง!"


ศิษย์ของบัณฑิตว่านคนหนึ่งคำนวณอย่างรวดเร็ว ไม่เสียเวลาเงยหน้ากล่าว "แนวตรรกะในทฤษฎีทำการทดสอบย้อนแล้ว ถูกต้อง!"


ซินหย่าร่วมวงด้วย "ผ่าน!"


หานเหอเหนียนกำลังใช้คอมพิวเตอร์คำนวณ "ถูกต้อง!"


"ยืนยัน!"


"ยืนยัน!"


เสียงดังขึ้นอย่างต่อเนื่อง


ทุกเสียงตะโกน ทำให้ทุกคนตื่นเต้นยิ่งกว่าเดิม ในวงการคณิตศาสตร์ มีหลายครั้งที่การคำนวณแม้แม่นยำแต่ไม่จำเป็นต้องถูกต้อง นี่คือเหตุผลที่การพิสูจน์ข้อคาดการณ์ทั้งหลายล้วนต้องการแรงและเวลามากยิ่งกว่าในการทดสอบยืนยัน เพราะอาจมีข้อผิดพลาดที่แอบซ่อนไว้หรือความผิดพลาดอื่นๆ ที่ทำให้สมการไม่สามารถเป็นไปได้ การคำนวณและตรรกะเบื้องหลังย่อมเป็นไปไม่ได้เช่นกัน แม้ครึ่งหลังจะดูยอดเยี่ยม แต่ไม่ได้แปลว่าตอนต้นจะผิดพลาด ในวงการนี้ สิ่งสำคัญคือความแม่นยำและความถูกต้อง ไม่มีความผิดพลาดใดยอมรับได้ ทำให้หลายคนกลัวว่าจางเย่จะทำอะไรผิดพลาด ซึ่งจะทำให้ทุกสิ่งที่เขาทำการพิสูจน์มาแต่ต้นผิดพลาด


คนของฝ่ายจีนกังวลเล็กน้อย กลัวว่าจางเย่จะล้มเหลว


ฝ่ายนักคณิตศาตร์ต่างประเทศ อย่างลูอิสและเดวิดจากสหรัฐอเมริกา กลับเห็นภาพนี้แล้วพอใจขึ้นมาหน่อย พวกเขากำลังรอให้หมอนี่พลาด


ทว่าที่ทำให้ทุกคนต้องตะลึงก็คือ สมองของชายคนนี้คล้ายคอมพิวเตอร์ที่รวดเร็วซับซ้อนที่สุดในโลก เที่ยงตรง แม่นยำ ไร้ข้อผิดพลาด!


การคำนวณตรวจสอบย่อมรวดเร็วเป็นพิเศษ นับว่าตามจางเย่ทันแล้ว


แต่ทว่า หลังเขียนกระดานล่าสุดจบ จางเย่ก็หยุดปากกา มองกระดานไวท์บอร์ดที่เหลืออีกสิบเอ็ดแผ่น ไม่ขยับมือต่อ


"หือ?"


"ไม่เขียนต่อล่ะ?"


"ทำไมกัน?"


"ตันแล้วเหรอ?"


"ได้ถึงเท่านี้เองสินะ?"


ผู้เฒ่าหรงกับบัณฑิตว่านและศาสตราจารย์ฉีสีหน้าดูเศร้าใจเล็กน้อย แต่ก็ทราบว่าเรื่องนี้บีบบังคับกันไม่ได้ นี่มันคือข้อความคาดการณ์ของเดลเชียวนะ ชายหนุ่มสามารถทำมาได้ถึงก้าวนี้ นับว่าสะท้านสะเทือนวงการแล้ว ยากจะร้องขอยิ่งไปกว่านั้น!


ซินหย่าเร่งรัด "อาจารย์จาง?"


นักคณิตศาสตร์หญิงของอังกฤษใช้สายตาทั้งยอมรับนับถือทั้งประหลาดใจมองจางเย่ ให้ล่ามแปลภาษาบอกกับเขา "คุณทำเรื่องที่ไม่มีใครทำได้แล้วล่ะ"


นักคณิตศาสตร์บางคนถอนหายใจ ก็ยังไม่สำเร็จสินะ


มีสื่อมวลชนบางส่วนรีบเก็บภาพตอนท้ายไว้ ทราบว่ามาถึงจุดสิ้นสุดแล้ว


ทว่าขณะนั้นเอง จางเย่พลันเปิดปาก เป็นคำพูดที่ทำให้ทุกคนต้องตะลึง เขาหันไปตบบ่าของหวงหลิงหลิง แฟนคลับตัวน้อย "เลือกให้ฉันหน่อยสิ เธอชอบกระดานไหนมากที่สุด?"


หวงหลิงหลิงตาค้างมึนงง "เอ๋?"


จางเย่หัวเราะ "เลือกให้พี่ชายหน่อยสิ"


"เอ่อ งั้น...งั้นกระดานนี้ค่ะ" หวงหลิงหลิงไม่ทราบว่าเขาหมายความว่าอย่างไร ชี้นิ้วไปยังกระดานว่างเปล่าแผ่นที่สอง


จางเย่ร้องชม เดินเข้าไปลากกระดานเปล่าแผ่นนั้นมา


น้องชายของเธอ หวงเหลยเหล่ยถามโดยไม่ทันยั้งคิด "กระดานอื่นล่ะครับ?"


จางเย่เริ่มขยับปากกาเขียนแล้ว ปากกล่าว "แผ่นอื่น? เอาไปเก็บได้เลย!"


หานเหอเหนียนอุทาน "เก็บ?"


วังอี้หมิงตะลึง "หมายความว่ายังไง?"


ซินหย่ารีบถาม "อาจารย์จางหมายความว่า..."


ประโยคสั้นๆ นี้มีความหมายแฝงที่ทุกคนฟังเข้าใจ จากนั้นตามด้วยเสียงฮือฮา บรรยากาศที่หดหู่จางหายไป เพียงครู่เดียวพลันระเบิดความตื่นตะลึงออกมาอีกครั้ง!


ศาสตราจารย์ฉีตื่นตะลึง "เขาไม่ได้คิดไม่ออก! เขา...คิดเสร็จแล้ว!?"


ถึงเวลาสำคัญเช่นนี้ บัณฑิตว่านพลันมือสั่นเทิ้มด้วยความตื่นเต้น "เหลือแค่กระดานสุดท้ายแล้ว?"


ผู้เฒ่าหรงสูดหายใจลึก "พิสูจน์ได้แล้ว?"


หลังเสียงตะลึง ทุกคนค่อยเงียบลงชั่วขณะ บรรยากาศในพื้นที่ทั้งภายนอกภายในคล้ายแข็งค้าง ได้ยินเพียงเสียงเสียดสีของปากกาหมึกกับกระดานดังกึ้ดๆ เท่านั้น!


หนึ่งนาที!


ห้านาที!


สิบนาที!


ภายใต้สายตาของผู้คนนับไม่ถ้วน มือของจางเย่ราวกับเต้นระบำอยู่บนกระดาน ทันใดนั้น มือของเขาก็ตวัดแล้วหยุดลงอย่างสง่างาม ก่อนจะเขียนเส้นขีดไม่กี่เส้นสุดท้าย


ดังนั้น ข้อความคาดการณ์ของเดลเป็นจริง


ซึ่งต้องพิสูจน์


--- จางเย่


ณ นาทีนั้นเอง ทุกคนที่อยู่ในงานล้วนระเบิดเสียงฮือฮาดังกระหึ่ม!








*-*-*-*-*-*-*-*-*-*-*-*-*-*-*-*-*-*-*






[Go To Next Chapter]( ./25.md)