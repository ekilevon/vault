##บทที่ 525
บทที่ 525 : ข้อความคาดการณ์ทางคณิตศาสตร์ระดับโลกได้รับการพิสูจน์แล้ว!


"สวรรค์!"


"จบแล้วจริงๆ เหรอ?"


"โคตรบ้าระห่ำ!"


"ทำไมฉันรู้สึกเหมือนจะร้องไห้ล่ะฟะ!"


"อาจารย์จางยิ่งใหญ่เกรียงไกร!"


"เฮ้ย เขาพิสูจน์ได้!"


เสียงชื่นชม เสียงอุทาน เสียงคำราม ล้วนแต่ระเบิดออกมาในครั้งเดียว!


ประชาชนคนธรรมดาล้วนตื่นเต้นตื้นตันใจ รอคอยมาแสนนาน ยืนดูมาพักใหญ่ ในที่สุดก็ได้เห็นวินาทีแห่งประวัติศาตสร์! ความตื่นเต้นในใจไม่จำเป็นต้องพูดถึง เมื่อผสมรวมกับอารมณ์ความรู้สึกมากมายจนยากจะบรรยาย ถึงสูตรเลขทั้งหลายพวกเขาจะไม่เข้าใจสักตัวเดียว ก็ไม่ได้หมายความว่าพวกเขาจะไม่รู้ว่าปัญหาข้อนี้ยากเย็นแสนเข็ญขนาดไหน! เหล่าสื่อมวลชนในประเทศก็เช่นกัน พวกเขาอดไม่ได้ที่จะถ่ายภาพเหตุการณ์นี้ไปพร้อมกับเสียงชื่นชมยินดี นี่คือเกียรติยศของชาติ ปัญหานี้เป็นเพื่อนร่วมชาติไขปริศนา! ต่อไปใครจะกล้ามาดูถูกระดับของประเทศพวกเขาอีก?


ลูอิสกลับขวางเขาไว้ "รอก่อน!"


เดวิดแห่งทีมอเมริกาก็กล่าว "ยังไม่แน่ว่าต้องถูกนี่!"


ทั่วทั้งงานพลอยเงียบลงเล็กน้อย


ในบรรดาผู้ชม มีเจ๊ใหญ่คนหนึ่งได้ยินที่นักศึกษามหาวิทยาลัยแปลให้ฟังแล้ว ก็ถลึงตาใส่ฝ่ายอเมริกันทั้งสองทันที "ผายลม เขียนออกมาแล้วยังจะมีที่ผิดได้ยังไง!"


ผู้ชมชายคนหนึ่งตะโกน "นั่นสิ ต้องไม่มีปัญหาแน่!"


ผู้ชมหญิง "ไม่มีทาง ระดับอาจารย์จางเนี่ยนะจะผิด!"


เหล่าประชาชนคนธรรมดาของทางจีน แน่นอนว่าย่อมมีความเชื่อมั่นอย่างเต็มเปี่ยม เชื่อมั่นว่าคนของชาติตนเองย่อมต้องทำออกมาได้สมบูรณ์แบบ!


ทว่าเหล่านักคณิตศาสตร์ของจีนยังคงสงวนท่าที เช่นนี้คือการให้ความเคารพต่อคณิตศาสตร์ ทั้งยังเป็นความรักในการศึกษาทางวิทยาศาสตร์


ผู้เฒ่าหรงออกปาก "พิสูจน์ยืนยันแล้ว!"


ศาสตราจารย์ฉีไม่หยุดมือเลยสักนิด ขยับเขียนสูตรสมการอย่างรวดเร็ว "ทุกคนออกแรงหน่อย! นี่เป็นจุดสุดท้ายแล้ว! พวกเราคำนวณให้เสร็จในอึดใจเดียวกันไปเลย!"


บัณฑิตว่านหายใจถี่เร็ว เขาไม่ทราบแล้วว่าจะพูดอะไรออกมาต่อดี สายตาเบิกกว้างจับจ้องไม่ขยับไปไหน ไม่ให้พลาดอะไรไป


จางเย่พอเขียนเสร็จก็ทิ้งตัวนั่งลงบนเก้าอี้ด้านข้าง การใช้แรงเขียนมาหลายชั่วโมงทำให้เขาสิ้นเรี่ยวแรง มือก็ชา ขาก็ปวด เหนื่อยจังเลย


ศิษย์ของนักคณิตศาสตร์คนหนึ่งเอาเก้าอี้มารองขาให้เขา


เด็กฝึกงานในสถาบันคณิตศาสตร์ส่งน้ำแร่ให้จางเย่ขวดหนึ่ง


สีหน้าของเหล่าคนหนุ่มสาวต่างมีความยกย่องนับถือเทิดทูน "อาจารย์จาง ให้คุณครับ!"


"ขอบคุณมาก" จางเย่คล้ายกลายเป็นนายใหญ่ท่านหนึ่ง


อีกด้าน การพิสูจน์ยืนยันเริ่มต้นแล้ว


ลูอิสเข้าร่วม!


เดวิดเข้าร่วม!


เหล่านักคณิตศาสตร์ต่างชาติตามทยอยเข้าร่วม!


การพิสูจน์มาถึงขั้นตอนสุดท้าย นับว่ารวมพลังของเหล่านักคณิตศาสตร์และเครื่องมือทุกชิ้นในงาน ร่วมแรงร่วมใจกันจนตามมาถึงไม่กี่ก้าวสุดท้ายของจางเย่!


บรรยากาศอยู่ในช่วงหนักอึ้ง!


ทุกคนคล้ายกับจะหยุดหายใจเสียให้ได้!


มีคนดูนับพัน เหล่าผู้ชมเงียบเสียงไม่มีใครพูดอะไร หัวใจของคนนับพันนั้นเต้นจนคล้ายจะได้ยินเป็นเสียงกระหึ่ม ตุ้บๆ ตุ้บๆ ตุ้บๆ!


พวกสื่อต่างๆ ไม่มีใครกล้ากดเก็บภาพ กลัวเสียงชัตเตอร์จะไปรบกวนพวกเขาเข้า!


ขาดอีกก้าวเดียว!


แค่ก้าวสุดท้ายเท่านั้น!


ทุกคนใจเต้นระทึกถึงคอหอย รู้สึกได้ถึงความเครียดขึงหนักอึ้ง!


ผู้เฒ่าหรง "โมดูลาร์ฟอร์ม?"


หานเหอเหนียนรีบตอบ "สมการแรกยืนยัน!"


วังอี้หมิงใช้เวลาครู่หนึ่ง "สมการที่สามยืนยัน!"


"ฟังก์ชั่นเชิงขั้วยืนยัน!" ซินหย่า


"ลำดับการคำนวณคอนเฟิร์ม!" ศิษย์ของศาสตราจารย์ฉีคนหนึ่กล่าว


"สูตรการคาดคะเน ยืนยัน!" ศาสตราจารย์หวังแห่งชิงหัวกล่าว


"ลำดับขั้นยืนยัน!" นักวิจัยจากสถาบันวิจัยคณิตศาสตร์กล่าว


"ค่า N คำนวณไม่ผิดพลาด!" ศาสตราจารย์ฉีกล่าวเสียงสั่น


เสียงตอบกลับแต่ละเสียงดังขึ้นทั้งจากทางนักคณิตศาสตร์ของประเทศตนและต่างประเทศ ยิ่งใกล้ความเป็นจริงเข้าทุกที ความคืบหน้าค่อยๆ ขยับใกล้ก้าวสุดท้ายมากขึ้นเรื่อยๆ!


เสียงแต่ละเสียงนั้นดังสะท้อนก้องในใจของทุกคน!


"ยืนยัน!"


"ผ่าน!"


"ไม่มีจุดผิด!"


"ผ่าน!"


"ผ่าน!"


"...ผ่าน!"


จนเมื่อศาสตราจารย์หลายท่านตรวจสอบมาจนถึงหัวข้อสุดท้าย เหล่านักคณิตศาสตร์ต่างก็หยุดมือ หยุดตะโกนขานการตรวจสอบ เพียงยกมือขึ้นแทบจะพร้อมกัน!


บัณฑิตว่านริมฝีปากสั่นระริก ในที่สุด เขาหยุดไปวินาทีหนึ่ง ก่อนเปล่งเสียงสั่นเทิ้มออกมาอย่างระงับความตื่นเต้นไว้ไม่อยู่ "ข้อความคาดการณ์ของเดล...ข้อพิสูจน์....เป็นจริง!"


แม้เสียงไม่ดังนัก


ทว่ามั่นคงมีกำลัง คล้ายดังสายฟ้าฟาดหนึ่ง ฟาดเปรี้ยงลงกลางฝูงชน!


น้ำตาของคนที่ผ่านร้อนผ่านหนาวมานานอย่างศาสตราจารย์ผู้เฒ่าจากมหาวิทยาลัยชิงหัวถึงกับหลั่งออกมาด้วยความปลื้มปิติ "ผ่านแล้ว! ผ่านแล้ว!"


นักคณิตศาสตร์หนุ่มอีกสองคนที่ยืนข้างๆ กันโผเข้ากอด ตะโกนเฮลั่นอย่างดีใจ!


นักวิชาการคณิตศาสตร์หนุ่มคนหนึ่งโยนของที่ถืออยู่ในมือขึ้นไปกลางอากาศด้วยความบ้าคลั่ง "ประเทศเราพิสูจน์ข้อคาดการณ์ของเดลได้! สวรรค์เมตตา!"


วังอี้หมิงพึมพำกับตัวเอง "ไม่อยากจะเชื่อ ..ไม่อยากจะเชื่อเลยจริงๆ!"


ซินหย่ามองพวกเพื่อนร่วมงานของเธอ "พวกเรา...ไม่ได้ฝันไปใช่ไหม?"


"ไม่ได้ฝัน!" นักคณิตศาสตร์หญิงตาแดงรื้น "เป็นความจริง! เป็นความจริง จริงๆ!"


ไม่ใช่ชาวจีน ไม่มีทางเข้าใจความตื่นเต้นของพวกเขาได้หรอก เกียรติยศศักดิ์ศรีประเภทนี้ ไม่มีทางอธิบายออกมาได้ด้วยคำพูดจริงๆ!


ทันใดนั้น นักคณิตศาสตร์หญิงชาวอังกฤษยกมือขึ้น ปรบมือให้กับทุกคน!


ต่อด้วยนักคณิตศาสตร์อิตาลี่ที่หันมองชายหนุ่มชาวจีน พร้อมปรบมือให้สุดแรง!


เสียงปรบมือทวีดังขึ้นเรื่อยๆ!


ไม่กี่วินาทีให้หลัง เสียงปรบมือและโห่ร้องชื่นชมก็ดังสนั่นทั่วทั้งบริเวณ!


ลูอิสและเดวิดจากสหรัฐอเมริกาไม่พูดอะไร เพียงหันมามองหน้ากันเอง ก่อนจะปรบมือให้จางเย่อย่างจริงใจ แม้จะมีความไม่สะดวกใจอยู่บ้าง และไม่ค่อยชอบขี้หน้าหมอนี่นักก็เถอะ แต่ด้วยความสามารถระดับอัจฉริยะของจางเย่ตอนนี้ พวกเขาจะไม่นับถือก็ไม่ได้ จะไม่ตะลึงก็ไม่ได้ ชายคนนี้ควรค่าแก่เสียงปรบมือของพวกเขา ควรค่าแก่เสียงปรบมือจากโลกคณิตศาสตร์!


"เยี่ยมที่สุด!"


"อัจฉริยะคณิตศาสตร์!"


"ร้อยปียากพบพาน! ไม่เคยได้ยินมาก่อนจริงๆ!"


"วันนี้ได้เปิดหูเปิดตาแล้วโว้ย!"


จางเย่รู้สึกเขินๆ ประหม่าเล็กน้อย ได้แต่กระแอมลุกขึ้นแล้วโบกมือ "เป็นทุกท่านที่ยอดเยี่ยม ยอดเยี่ยมแล้วครับ ละอายแล้ว ละอายแล้ว"


อาสาสมัครนักศึกษาหญิงที่ก่อนหน้านี้กล่าวหาว่าจางเย่ใช้เครื่องคิดเลข เดินเบียดแทรกผู้คนที่รุมล้อมเข้ามา เธอหน้าแดงด้วยความละอาย "อาจารย์จาง ..ฉะ..ฉันขอโทษค่ะ ที่ตอนนั้นฉันมีตากลับไม่รู้จักไท่ซาน ยังหาว่าคุณใช้เครื่องคิดเลขอีก ที่แท้ฉันเป็นกบน้อยในบ่อเอง!"


จางเย่ตบบ่าเธอ "ไม่เป็นไร รู้ผิดแล้วแก้ไขนับว่าดี"


ซินหย่าหัวเราะ "ฉันเองก็ขอโทษด้วยนะ ตอนเธอคิดเลขห้าหลัก ฉันไม่คิดว่าเธอจะคิดในใจเลยสักนิด ตอนที่เธอใช้ ‘ว่าด้วยอาชา’ ด่านั่นก็ยากจะทนทานจริงๆ แต่ว่าตอนนี้ฉันยอมรับแล้ว พวกเราหลายคนความจริงก็ไม่ใช่ป๋อเล่อ ไม่อย่างนั้นอาชาพันลี้อยู่ต่อหน้า ทำไมจะมองไม่ออกล่ะเนอะ?"


นักคณิตศาสตร์หนุ่มอีกคนที่กล่าวเสียดสีจางเย่ก็ว่า "ก่อนหน้านี้ขอโทษนะครับ ยังไม่ทันรู้อะไรก็ด่วนตัดสินไปก่อนเอง"


จางเย่หัวเราะฮ่าๆ จับมือเขาเขย่า "ไม่เป็นไรๆ"


นักคณิตศาสตร์ผู้ยิ่งใหญ่ที่สามารถไขปัญหาระดับโลกได้ กลับถูกพวกเขาหาว่าเป็นคนโกงที่ใช้เครื่องคิดเลขคำนวณปัญหาเลขห้าหลัก? ตอนนี้ดูไป เรื่องนี้คงได้กลายเป็นเรื่องชวนหัวที่สุดในศตวรรษแน่นอน ทุกคนพอคิดถึง ต่างก็หน้าแดงด้วยความอับอาย! พวกเขารู้อยู่แก่ใจ เรื่องนี้ความจริงไม่ใช่ความผิดของเขาฝ่ายเดียวสักหน่อย ใครมันจะไปคิดล่ะว่าอาจารย์ภาษาจีนคนหนึ่ง จะดันเป็นนักคณิตศาสตร์ที่แฝงตัวอยู่ แม่*มันสิ!


เหล่าผู้ชมล้วนยินดีเบิกบานสุดขีด!


"จางเย่!"


"จางเย่!"


"จางเย่!"


"จางเย่!"


ต่างตะโกนเรียกชื่อของจางเย่!


บรรดาสื่อมวลชนพลันสั่นสะท้านไม่เลิก!


วันนี้อาจารย์จางสร้างเกียรติยศให้ชาติ!


ภาพลักษณ์ของจางเย่ในสายตาคนตอนนี้ได้เปลี่ยนแปลงไป เมื่อก่อนแม้แต่เหล่านักข่าวที่มองจางเย่เงียบๆ ก็ยังมีความลำเอียงอยู่บ้าง ทว่าในวินาทีนี้ ชั่วขณะนี้ พวกเขามองจางเย่ด้วยแววตาชื่นชม พลันเห็นว่าชายหนุ่มแสนชั่วช้าคนนี้...น่ารักไม่เบา!


ในสายตาของคนอื่นๆ จางเย่เป็นคนอย่างไรน่ะรึ?


คนทั้งร้อยล้วนมีความเห็นต่อจากเย่นับร้อยอย่าง!


ชั่วช้า?


อัศจรรย์?


ตัวดึงดูดความเกลียดชัง?


ไร้กฎไร้เกณฑ์?


เป็นดาราที่มีคำประเมินแปลกแยก!


อย่างไรเสีย ไม่ว่าจะมีคนต้องขบเขี้ยวเคี้ยวฟันเพราะเขามากมายขนาดไหน ไม่ว่าจะมีคนต้องปวดกบาลด้วยฝีมือเขามากแค่ไหน แต่จะไม่ยอมรับก็ไม่ได้ ชายหนุ่มคนนี้ ความจริงแม่*มีความสามารถ เรื่องที่คนอื่นทำไม่ได้ เขากลับทำได้ดี ปัญหาเลขคณิตที่คนอื่นแก้ไม่สำเร็จ เขากลับทำได้เรียบร้อย!


นี่คือช่วงเวลาแห่งประวัติศาสตร์!


ศาสตราจารย์คนหนึ่งของประเทศจีน กำลังเปิดหน้าใหม่ให้กับวงการคณิตศาสตร์!


ในฝูงชนด้านนอก กลุ่มนักข่าวต่างประเทศมาสายไป พวกเขาบางส่วนคือนักข่าวต่างประเทศที่ประจำอยู่ในปักกิ่ง บางส่วนกำลังเข้ามาทำข่าวในปักกิ่ง หรือบางส่วนได้รับเชิญมารายงานข่าวเรื่องข้อตกลงทางการฑูตหรือการค้าของประเทศจีน ซึ่งล้วนแต่มากันเป็นจำนวนมาก!


"คนไปไหนแล้ว?"


"ใครพิสูจน์ข้อความคาดการณ์ของเดลเหรอ?"


"สวรรค์ พิสูจน์ได้แล้วจริงๆ!?"


เหล่านักข่าวที่มากันยังไม่ทราบสถานการณ์ล่าสุด ล้วนแต่ตะลึงงงงวย หลายคนแสดงสีหน้าไม่อยากจะเชื่ออย่างชัดเจน เมื่อทำการยืนยันกับคนที่อยู่ในพื้นที่ก่อนแล้ว พวกเขาล้วนแล้วแต่ตระหนกสุดขีด มองชายหนุ่มชาวจีนที่ยืนอยู่ท่ามกลางฝูงชนด้วยความประหลายใจขั้นสุด!


นักข่าวญี่ปุ่นถามฝ่ายจีน "เขาเป็นใครกัน?"


นักข่าวหญิงของจีนหัวเราะคิก "เขาคือพิธีกรชื่อดังของจีนค่ะ"


เหล่านักข่าวต่างชาติแต่ละคนล้วนถามแต่คำถามนี้ ส่วนเหล่านักข่าวของฝ่ายจีนกลับให้คำตอบที่แตกต่างกันออกไป


ชายหนุ่มคนหนึ่งตอบ "เขาเป็นอาจารย์ภาควิชาภาษาจีนของมหาวิทยาลัยเป่ยต้าครับ"


"เขาเป็นใครคะ? มีชื่อเสียงไหม?" นักข่าวหญิงคนหนึ่งออกปากถาม


"เขา? เขาคือกวีมีชื่อเสียงของประเทศ!" นักข่าวจากสถานีเป่ยเหอตอบ


"เขาเป็นนักแต่งเพลง เคยได้ยิน ‘ดอกไม้ของสตรี’ ไหม? เขาเขียนเองล่ะ!" นักข่าวหญิงวัยกลางคนตอบ


"อ้อ หมายถึงจางเย่เหรอ? เขาเป็นนักแสดงตลกคู่เซี่ยงเซิง" นักข่าวชายที่รักชอบเซี่ยงเซิงตอบ


พรวด!


นี่คือเสียงเลือดที่กระอักออกมา!


เหล่านักข่าวต่างประเทศล้วนมีสีหน้างุนงง ฟังแต่ละคนล้วนแนะนำเขาคนนี้ไม่เหมือนกันแม้แต่น้อย พวกเขาพลันล้วนมีความรู้สึกอย่างหนึ่ง!


เชี่*เอ๊ย!


สหายนักข่าวจากจีนแม่*มันช่างไม่มีความซื่อสัตย์จริงๆ!


นี่มัันหลอกกันนี่หว่า! นี่มันหลอกกันโต้งๆ นี่หว่า! ทุกคนก็อยู่ในวงการข่าวด้วยกัน พวกนายทำไมต้องหลอกเพื่อนในวงการกันด้วยวะ!


สุดท้ายหลังจากค่อยๆ ทำความเข้าใจสถานการณ์จริงๆ เหล่านักข่าวต่างชาติจึงได้ทราบ ที่แท้เขาคนนี้ไม่ได้ทำงานอะไรเรื่องคณิตศาสตร์ระดับสูง หรืออยู่ในวงการเหล่านี้ แล้วก็ไม่มีส่วนไหนเกี่ยวข้องอะไรกับคณิตศาสตร์แม่*เลยสักนิด นักข่าวของฝ่ายจีนที่แท้กลับไม่ได้หลอกลวง ทุกคนพูดความจริงกันจริงๆ!


ดีเจ?


พิธีกร?


นักเขียน?


นักแสดงเซี่ยงเซิง?


อาจารย์สอนภาษาจีน?


ชั่วขณะนั้น สื่อมวลชนทั่วโลกล้วนตะลึงงัน!


ทุกคนล้วนร่ำร้องในใจประโยคหนึ่ง -- แม่*มันสิ สรุปแล้วเป็นศิลปินที่เก่งกาจรอบด้านขนาดไหนฟะ!






*-*-*-*-*-*-*-*-*-*-*-*-*-*-*-*-*






[Go To Next Chapter]( ./26.md)