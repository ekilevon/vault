##บทที่ 567 : นักศึกษาประท้วง!
"สะใจ!"
"ตื่นเต้นเป็นบ้า!"
"เรื่องแบบนี้มีแต่อาจารย์จางเย่เท่านั้นแหละที่กล้าทำ!"
"สุดยอด! ดูคลิปนี้ตาฉันแม่*ร้อนๆ! กลุ่มของฝ่ายจีนเราก่อนหน้านี้มีใครผยองได้ถึงขนาดเป่ยต้าวันนี้ไหม!"
"ความรักชาติของสามัญชนคนต่ำต้อยอันประเสริฐ! แค่ประโยคนี้ แค่คำด่าทั้งหมดนี้ ต่อไปถือว่าฉันคือแฟนเดนตายของจางเย่!"
"ฉันก็ด้วย!"
"+1!"
"รักจางเย่ที่สุด!"
"นักศึกษาของเป่ยต้าช่างทรงธรรม์!"
“รักพวกคุณ! ให้แต่งต้องแต่งกับหนุ่มเป่ยต้า! ศรีภรรยาคือสาวเป่ยต้า! อาจารย์จางเป็นแบบอย่างที่ดี! พวกนายก็เป็นคนดี! ยอดเยี่ยม!”
หัวข้อนี้ในเวยป๋อกลายเป็นกะทู้ฮอตอย่างรวดเร็ว ดูจากความเคลื่อนไหวนี้แล้ว ใช้เวลาแค่สิบกว่านาทีถึงครึ่งชั่วโมงเท่านั้น อีกทั้งเรื่องนี้มีการถ่ายทอดสดและถือเป็นเรื่องใหญ่ หัวข้อนี้จึงร้อนแรงขึ้นอย่างรวดเร็ว!
เสียงชื่อชมนับไม่ถ้วน!
แน่ล่ะ คนด่าเองก็มากเช่นกัน!
อย่างเช่นหม่าเหิงหยวนจากมหาวิทยาลัยประชาชน โพสต์วิจารณ์ในเวยป๋ออย่างเปิดเผยว่า "ช่างเป็นตัวทำลายบรรยากาศ! นี่มันอะไรกัน? ยังเป็นสถานศึกษาอันดับหนึ่งของประเทศอีกหรือ? เป็นอาจารย์ได้ยังไงกัน? ม้านอกคอกแบบนี้น่ะควรไล่ออกไปจากวงการตั้งนานแล้ว พักการสอน? พักงาน? ลงโทษเบาไปนะผมว่า!"
นักวิจารณ์ชื่อดัง "ก่อนหน้านี้ จางเย่มักก่อเรื่องบ่อยๆ หาเรื่องให้มีปัญหา ตอนนั้นยังถือว่าเป็นความเห็นส่วนบุคคล แต่กับคราวนี้ไม่ใช่แค่เรื่องความเห็นส่วนบุคคลแล้ว ในฐานะอาจารย์ ไม่สอนนักเรียนให้ดีกลับสอนให้ด่าคน? อาจารย์ที่สอนให้เกลียดชังกัน? ไม่ใช่สิ่งที่อาจารย์ควรกระทำแน่ๆ พูดไม่คิดน่ะได้แค่ความสะใจชั่วครู่ จะไปมีความหมายอะไรได้? เป็นถึงอาจารย์ เป็นถึงบุคคลสาธารณะ พูดอะไรออกมาทีสังคมก็จับจ้องอยู่ ที่ควรกระทำคือเป็นแบบอย่างในการสร้างพลังเชิงบวกให้กับประชาชนสิ ไม่ว่าจะเป็นอาจารย์หรือบุคคลสาธารณะ จางเย่น่ะถือว่าสอบตกในหน้าที่ทั้งสอง!"
"นั่นสิ!"
"เขาอีกแล้ว! ต้องเจอจางเย่อีกแล้ว!"
"จางเย่ยังเหมือนเดิมไม่มีผิด!"
"หมอนี่ก่อเรื่องเก่งชะมัด!"
"มีอาจารย์แบบนี้ พ่อแม่ผู้ปกครองวางใจก็ประหลาดแล้ว!"
เสียงวิพากษ์วิจารณ์ไม่ขาดสาย!
แค่ไม่กี่นาที! เหล่าผู้เชี่ยวชาญคณาจารย์ทั้งหลายก็วิจารณ์จางเย่ไปหลายรอบ!
แน่นอน คนเข้าข้างจางเย่ยิ่งมากกว่า!
นักวิจารณ์สังคมคนหนึ่งแย้ง "อะไรคือพลังสร้างสรรค์? ผมเห็นว่าพลังสร้างสรรค์ไม่ควรตัดสินกันตื้นๆ เพราะมันไม่มีรูปแบบอะไรทั้งสิ้น การด่าทำให้มีพลังในเชิงทำลายในทันที? อะไรที่ไม่ไปตามกระแสหลักคือไม่สร้างสรรค์? ใครสร้างมาตรฐานนี้กัน? เรื่องนี้ไม่ใช่คนอื่นจะบอกได้ มีแต่ต้องให้ประชาชนบอกกันเองเท่านั้น! ผมเห็นคลิปนี้แล้ว สิ่งที่ศาสตราจารย์เหยียนกับป๋ายอี้พูดคือพลังสร้างสรรค์ที่ว่า? บอกนักศึกษาว่าประเทศเราไม่ดีเท่าเขา บอกว่าเราไม่มีมาตรฐาน บอกว่าเรานั้นเป็นประเทศล้าหลัง และเราควรเคารพประเทศอื่นๆ ที่ไม่เคยเคารพเรา? นี่มันสร้างสรรค์ตรงไหนหา? บัดซบ! ในความเห็นของผม พลังสร้างสรรค์คือในตอนที่คณะตัวแทนตั้งใจมาสายกันสองชั่วโมง พร้อมกับการวิจารณ์ของเหยียนเจี้ยนเทาและป๋ายอี้ เมื่อผมได้ยินคำว่า ‘ถุย’ ของจางเย่ นี่แหละคือพลังสร้างสรรค์! ตอนที่ได้ยินจางเย่บอกว่า ‘หน้าโง่’ นี่แหละคือพลังสร้างสรรค์! ด่าแล้วจะเป็นอย่างไร? โดนด่าแล้วจะเป็นอ่างไร? ภาษาน่ะคือการแสดงออก ขณะที่พลังสร้างสรรค์ซ่อนลึกยิ่งกว่านั้น!"
นักวิจารณ์ออนไลน์ "สุนทรพจน์ของจางเย่เต็มไปด้วยเสน่ห์ดึงดูดใจ ฟังเรื่อง ‘ทำไมผมต้องให้อภัยคุณ’ วันนี้แล้ว ผมคิดว่าในเรื่องของการพูดต่อสาธารณะนั้น ในประเทศเรานับว่าจางเย่ถึงจุดสูงสุดแล้ว บุคคลมหัศจรรย์ผู้นี้มอบสุนทรพจน์ที่น่าตื่นตาให้เราได้ดูอีกครั้ง ผมทราบว่าที่ผมพูดไปอาจจะเป็นที่ถกเถียงกันหรืออาจทำให้หลายคนไม่พอใจกับสิ่งที่ผมคิด แต่ผมยังคงต้องพูดถึงเรื่องนี้จากก้นบึ้งหัวใจ ผมยังคงต้องแสดงความยินดีกับจางเย่ด้วยคำว่า ‘หน้าโง่’ ที่เขาใช้ด่าคนอื่นนี่แหละ! จางเย่น่ะคือคนที่มีความสามารถที่สุดเท่าที่ผมรู้จัก ที่เขาเรียกข้อสงสัยและคำวิจารณ์มาใส่ตัวได้มากเพียงนี้ ก็คงเพราะเขาเก่งกาจจนโลกนี้ยังรับไม่ไหว!"
"ด่าอาจารย์จาง? คนพวกนี้โรคจิตจริงๆ!"
"คณะตัวแทนตั้งใจหาเรื่อง จงใจมาสาย จงใจไม่ไว้หน้าพวกเรา อาจารย์ของเป่ยต้าสองคนยังตามเลียตูดไปถึงบ้านย่าของมัน เข้าข้างคนอื่นด่าฝ่ายตัวเอง ขณะที่อาจารย์จางออกมาทวงความยุติธรรม หมายความว่ายังไง? ยังมองไม่ออกกันหรอกหรือ?"
"เห็นด้วย!"
"เรื่องนี้เข้าข้างจางเย่เต็มที่!"
"ผีญี่ปุ่นด่าเราไม่ให้เกียรติเรา พวกนายไม่ออกมาสู้ ไม่ส่งเสียง คนของเราพอออกมาตอบโต้เข้า พอออกมาสู้หน่อย พวกนายกลับออกมาหาเรื่องอาจารย์จางแทน? ปู่นายน่ะสิ! ไอ้พวกหน้าโง่! เห็นคนนอกเป็นบรรพบุรุษ เจอฝรั่งลมยังไม่กล้าผาย พอเป็นคนของเราเข้ากลับทำเป็นดุร้าย! เก่งแต่กับคนใน ไม่กล้ากับคนนอก!"
"ไม่ว่าใครจะวิจารณ์จางเย่อย่างไร ในใจฉัน อาจารย์จางเป็นอาจารย์ที่ยอดเยี่ยม! ความยอดเยี่ยมของเขา คนอื่นมองไม่เห็นแต่พวกเรารู้ดี!"
ขณะนั้น หม่าเหิงหยวน ถังต้าจาง และคนที่ออกมาวิจารณ์จางเย่กับนักศึกษาก่อนนี้นั้นล้วนถูกบุกถล่มเวยป๋อจนแทบยับเยินไปตามๆ กัน!
"หน้าโง่!"
"หน้าโง่!"
คำด่าของเหล่านักศึกษาจากเป่ยต้าล้วนถูกนำมาใช้อีกครั้ง!
แน่นอนล่ะ จางเย่กับเหล่านักศึกษาเองก็ถูกคนจำนวนมากถล่มเวยป๋อเช่นเดียวกัน ถูกคนถล่มจนราบคาบ
"ไร้สมอง!"
"ประสาท!"
"ไอ้พวกคลั่งชาติหน้าโง่!"
ไฟดวงน้อย ก่อสงครามริมฝีปากครั้งใหญ่!
ในเน็ตวุ่นวายเละเทะ สำหรับเรื่องนี้ สำนักข่าวหลายแห่งเริ่มรายงานข่าวออกมาแล้ว ความสนใจและการรับรู้ในเรื่องเหล่านี้เพิ่มขึ้นอย่างยิ่ง!
กลายเป็นเรื่องที่ถกเถียงกัน!
……
ขณะเดียวกัน
ที่มหาวิทยาลัยเป่ยต้า
จางเย่ผู้ซึ่งเพื่อนร่วมงานล้วนแต่เดินลงมาส่งจนถึงรถนั้นคิดจะขับออกไป แต่ว่ากลับถูกนักศึกษาที่ประตูรุมล้อมไว้แน่นเอี๊ยดจนไปไหนไม่ได้
เหยามี่อยู่ รุ่นพี่ซ่งก็อยู่
คนที่เขาเคยสอนก็ดี ไม่เคยสอนก็ดี ล้วนมากันที่นี่
นักศึกษาหญิงของเป่ยต้าหลายคนปาดเช็ดน้ำตา นักศึกษาที่ตื่นไปกับฝูงชนมีมากยิ่งกว่า ตอนนี้ในเน็ตคึกคักขนาดนี้ กลับมีเด็กเป่ยต้าเข้าไปร่วมสนทนาด้วยน้อยยิ่ง เพราะพวกเขาไม่มีเวลาเข้าไปในเน็ต ฟังข่าวเรื่องจางเย่ถูกปิดรายวิชา พวกเขาล้วนแต่วิ่งเข้าไปด้วยความโกรธเคือง มีนักศึกษาปีสามอยู่สองคนใช้เวลาแค่ครู่เดียวก็ทำโปสเตอร์ง่ายๆ ออกมาจากหอ เป็นกระดาษแผ่นยาวที่ใช้ลายพู่กันเขียนตัวอักษรไม่กี่คำ เขียนอย่างเร่งร้อน ดูสับสนว้าวุ่น แต่ว่าแต่ละอักษรกลับดูหนักแน่น!
‘คืนอาจารย์จางของพวกเรามา!’
เหล่านักศึกษาหญิงกำหมัดแน่น!
"อาจารย์จาง!"
"อย่าไปเลย!"
"อาศัยอะไรมาสั่งให้คุณหยุดสอน!"
"ถ้าคุณไป ฉันจะไม่เข้าเรียน!"
"ใช่! ทุกคนจะไม่เข้าเรียน!"
"ประท้วง พวกเราจะไปประท้วง!"
"ไป ไปคุยกับทางมหา'ลัยกัน!"
"คืนอาจารย์จางของพวกเรามา!"
"คืนอาจารย์จางของพวกเรามา!"
คนนับพันตะโกนกันเป็นเสียงเดียว!
ยังมีนักศึกษาของเป่ยต้าอีกมากที่เห็นแล้วรีบเข้ามา!
ซูน่าเห็นดังนั้นก็รู้สึกอบอุ่นใจ นักศึกษาไม่โง่ ใครดีกับพวกเขา ใครจริงใจกับพวกเขา พวกเขาล้วนกระจ่างแก่ใจ ทราบยิ่งกว่าใครๆ!
ฉางข่ายเกอกับเจินซูฉวนหันมองหน้ากัน อาจารย์จางน้อยคนนี้ช่างมีความสามารถในการระดมคนจริงๆ เรียกเป็นหนึ่งกู่ก้องร้อยร้องรับ แม้แต่ผู้บริหารของเป่ยต้ายังระดมคนได้ไม่เท่าจางเย่ พวกเขาทั้งสองเพิ่งทราบว่าเรื่องและข่าวแดงในอินเทอร์เน็ตหมดแล้ว มีคนด่าจางเย่ไม่น้อย เห็นว่าเขานั้นไร้คุณสมบัติ ไม่ใช่อาจารย์ที่ดีอะไร โดยเฉพาะฉางข่ายเกอซึ่งเป็นหัวหน้าภาควิชาภาษาจีน เขาไม่ยักเห็นว่าจางเย่เป็นอาจารย์ที่ดีจริงๆ นิสัยเขาฉาวโฉ่เกินไป ก่อเรื่องวุ่นวายเกินไป แต่ว่าตอนนี้เวลานี้ เห็นนักศึกษามานับพัน เพียงเพื่อเพราะอาจารย์ที่ถูกระงับการสอนคนหนึ่ง กลับออกหน้าประท้วง เข้าไปถกเหตุผลกับผู้บริหาร พวกเขานั้นรู้สึกสับสนเป็นที่สุด ไม่เหมาะสมหรือ? อาจารย์ที่นักศึกษาทั้งรักทั้งเคารพเช่นนี้ ใครกล้าบอกว่าไม่เหมาะสมอีกเล่า! ถ้าแบบนี้ยังไม่ใช่อาจารย์ที่ดี อย่างนั้นใต้หล้าผืนนี้ ยังมีอาจารย์ที่ดีได้อีกกี่คน?
อาจารย์คืออะไร?
อาจารย์สมควรทำอย่างไร?
ฉากนี้ ทำให้คณาจารย์ของเป่ยต้าในที่นั้นต้องใคร่ครวญในใจแล้ว


*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./68.md)