##บทที่ 530 : คนทั้งประเทศต้องงุนงง!
ที่ระเบียง


ห้าโมงเย็นกว่าแล้ว


อากาศชานเมืองปักกิ่งนั้นดีกว่าในเมืองโข แสงอาทิตย์สาดส่องมองเห็นได้เด่นชัด ตะวันกลางฟากฟ้าทางทิศตะวันตกแผดแสงแรงจ้า นกบินชนหน้าต่างเป็นระยะๆ ปากจิกบนกระจก พวกมันคงไม่รู้ว่าถูกกั้นด้วยกระจกใสบานใหญ่ มองออกไปที่วิวนอกระเบียงช่างดีอย่างยิ่ง เห็นซีซานที่อยู่ห่างออกไปและภาพของตู้เจี้ยชุนตรงตีนเขาได้ด้วย นั่งแช่น้ำร้อนชมวิวในอ่างแบบนี้ ถึงด้านนอกมองเข้ามาก็ไม่เห็นดีสุดๆ


ในอ่าง คนสองคนนั่งมองหน้ากันและกัน


"น้ำร้อนพอไหม?" คุณอู๋ถามเขาเรื่อยเปื่อย
จางเย่กลับอยู่ไม่เป็นธรรมชาติเท่าไร "แค่ก ได้แหละ พอดี"


เธอหัวเราะ "พี่สาวอาบไปสักพักแล้ว อย่าว่าน้ำสกปรกเลยนะ ถ้าไม่งั้นก็ปล่อยน้ำเติมน้ำอุ่นอีกรอบก็ไม่เป็นไร"


จางเย่โบกมือ "ช่างเถอะ คุณไม่ได้ว่าผมสกปรกก็พอครับ ผมจะว่าคุณได้ยังไง"


เธอไม่พูดถึงอีก เปลี่ยนไปถามว่า "เป็นไง? ที่นี่ใช้ได้ใช่ไหม?"


"ไม่เลวจริงๆ แหละ" จางเย่ตอบ "วิวดี เครื่องมือพร้อม อืม ที่สำคัญคือคนมาด้วยนี่แหละ อู๋..เที่ยวหน้าไว้เรามาด้วยกันอีกนะ"


เธอวักน้ำลูบต้นแขน "ให้พี่สาวมีเวลาก่อนนะ ค่อยว่ากัน"


……


เมื่อคุณอู๋ลงน้ำทั้งๆ ที่พันผ้าขนหนู ผ้านั้นก็เปียกแนบเนื้อ ยิ่งเผยส่วนสัดของเธอมากกว่าเดิม อีกอย่าง ปลายผ้าเช็ดตัวนั้นพอโดนน้ำเข้าก็หลวม เธอต้องคอยใช้มือพันให้กระชับเข้าบ่อยๆ


จางเย่ก็เช่นกัน การสวมผ้าเช็ดตัวลงน้ำไม่สบายเลยสักนิด ผ้าเช็ดตัวแนบติดอยู่กับขาเกินไป


แต่ในเมื่อไม่มีชุดว่ายน้ำ พวกเขาจึงทำได้แค่นี้ หากใช้กางเกงในยิ่งไม่เหมาะ เพราะพอเปียกก็เห็นทะลุได้อยู่ดี ทั้งยังติดแนบเนื้อจนเหมือนไม่ได้สวมใส่อะไร


จางเย่อยากจะปลดผ้าเช็ดตัวออก แต่ในเมื่อคุณอู๋ไม่ได้ถอด เขาเองก็รู้สึกไม่ดีที่จะเปลือยกาย ดูจะไม่ถูกต้องนักจริงๆ


ความเงียบเกิดขึ้นพักใหญ่


น้ำไม่ค่อยร้อนแล้ว คุณอู๋จึงหมุนตัวชันเข่าขึ้นไปเปิดน้ำร้อนเติมอีกครั้ง เสียงน้ำกระเซนไปทั่วขณะที่คุณอู๋ในท่าคุกเข่าขยับตัวตีน้ำร้อนให้กระจายไปทั้วอ่าง จางเย่เองก็ขยับขาตีน้ำช่วยอีกแรง


อ๊ะ!


ขาเขารู้สึกถึงความอ่อนหยุ่นอย่างหนึ่งเมื่อกระแทกเข้ากับคุณอู๋


หญิงสาวยังคงเติมน้ำต่อไป “คิดว่าพอก็บอกนะ”


“โอเค” จางเย่กระพริบตาปริบๆ ไม่ได้ขยับขาออก เพียงปล่อยขาให้เสียดสีกับขาคู่งามของคุณอู๋ ก่อนจะค่อยๆ ไถลเลื่อน


อีกฝ่ายกลับไม่มีปฏิกิริยานัก


อ่างเล็กไปถนัดตาเมื่อทั้งสองเหยียดขาออก อย่างไรก็ต้องมีกระทบกันบ้าง


จางเย่เห็นดังนั้นก็แหย่ขาต่อไป เท้าเขาไล้ไปตามน่องเนียนลื่นของหญิงสาว ทั้งเล็กทั้งเรียว สมส่วนกับบริเวณต้นขาสุดๆ ชั่วขณะต่อมา ส้นเท้าเขาก็ไปเจอกับหัวเข่า ไถลขึ้นไปตามต้นขาของเธอขณะทำทีเป็นใช้ขาตีน้ำ เปรียบกับบริเวณน่อง คุณอู๋ช่างอวบอัดยิ่งกว่า เป็นความรู้สึกที่ดีไม่น้อยเลยจริงๆ


ส้นเท้าเขารู้สึกถึงแต่ความอ่อนนุ่ม


คุณอู๋หันมาหาเขา ถาม “ใช้ได้ไหม?”


“เอ่อ ได้แหละ ใช้ได้แล้ว”


“ดีแล้ว” เธอพยักหน้าก่อนปิดน้ำ นั่งลงในอ่างอีกครั้ง ก่อนจะโปรยกลีบกุหลาบที่ทางโรงแรมเตรียมไว้ให้ลงในน้ำ


เห็นว่าเธอไม่ตอบสนองอะไร จางเย่เลยฉวยโอกาสที่ขาเธอไปเรื่อยๆ กลีบกุหลาบลอยมาตรงหน้าอกเขา กระเพื่อมเหมือนอย่างที่เขากำลังรู้สึก -- หัวใจเขาก็กระเพื่อมตามกลีบดอกไม้นี้นี่เอง


……


อู๋เจ๋อชิงนั่งอยู่ในน้ำข้างๆ ถามขึ้น "เมื่อกี้ได้ดูข่าวไหม?"


"ดูนิดหน่อย" จางเย่ตอบ


เธอถามต่อ "มีรายงานเรื่องนายหรือยัง?"


จางเย่หัวเราะ "ไม่ได้สนใจน่ะ SARFT ไม่ใช่แบนผมอยู่หรอกเหรอ?"


เธอพูดต่อ "เรื่องนั้นไม่เกี่ยวหรอกนะ พี่สาวเคยคุมงานสื่ออยู่ พอรู้เรื่องนิดหน่อย เบื้องบนน่ะสั่งแบนเฉพาะข่าวเกี่ยวกับเรื่องส่วนตัวและกิจกรรมที่เกี่ยวข้องกับการสร้างรายได้ การที่นายไขปริศนาข้อความคาดการณ์ของเดล นับว่าไม่ได้ติดข้อจำกัดอะไร ถึงอยากแบนนายแค่ไหน ข่าวแบบนี้ยังไงก็แบนไม่ได้ สบายใจเถอะ เรื่องใหญ่ขนาดนี้ จะต้องมีรายงานข่าวแน่ อีกอย่างนายน่ะสร้างชื่อเสียงให้ประเทศ สร้างผลงานใหญ่ให้กับวงการการศึกษา คำสั่งที่สี่สิบสามของ SARFT น่ะ บางทีอีกไม่นานจะต้องถอนชื่อนายออกเช่นกัน เป็นไปได้นะ ฉะนั้นนายก็ทำใจดีๆ เถอะ คำสั่งแบนนายอยู่ได้ไม่นานหรอก"


"อย่างนั้นก็ดีสิ รอนานแค่ไหนเหรอครับ? ถ้าเกิดว่าหลายเดือนจริงๆ อย่างนั้นผมยังจะทำอะไรได้อีก?"


เธอคลี่ยิ้มน้อยๆ "ไม่จำเป็นหรอก พอถึงเวลานายก็รอดูสถานการณ์เถอะ พี่สาวจะช่วยถามเพื่อนๆ ให้ รอฟังข่าวก็พอ เจ๊ไม่ใช่คนของ SARFT ฟันธงอะไรไปคงไม่ดี"


……


โดยไม่ทันคาดคิด ทั้งในเวยป๋อ เทียปา กระดานสนทนา โทรทัศน์ แม้แต่ข่าวทั่วประเทศ ล้วนแต่กำลังวุ่นวาย คนทั้งประเทศไม่คิดเลยว่าจะมีข่าวที่น่าตื่นตาตื่นใจแบบนี้หลุดออกมา!


ข่าวล่าชิ้นแรกสุดออกมาทางเวยป๋อนี่เอง!


ผู้ใช้เวยป๋อนามว่า ‘ข้าคือจางเทา’ ซึ่งเป็นพนักงานของบริษัทอินเทอร์เน็ตแห่งหนึ่ง พิมพ์เวยป๋อโพสต์ไว้ว่า "พวกนายต้องไม่รู้แน่ๆ ว่าผมได้เห็นอะไร! เชี่*! ปัญหาคณิตศาสตร์ระดับโลกที่ไม่มีคนไขออกมานับทศวรรษอย่างข้อความคาดการณ์ของเดลโดนจางเย่แก้ได้แล้ว! ไม่ใช่คนชื่อเหมือนนะ ก็คือ ‘จางเย่คนที่พวกเรารู้จัก’ กันนั่นแหละ! ตอนนี้ดังระเบิดระเบ้อแน่ะ! โคตรเทพ!"


จากนั้น มีคนโพสต์ต่อมาอีกหลายคน


เฟิงเกออู๋ตี๋ (พี่เฟิงไร้ผู้ต้าน) "เหย*! แก้ได้เว้ย!"


อาเหมียนอาอวี้09 "อาจารย์จางโคตรเทพ!"


SUHDKF "นั่นน่ะข้อความคาดการณ์ของเดลเชียวนะ! ทำเอาฉันยืนค้างอยู่ที่พระราชวังฤดูร้อนไปเลย! ถ้าเกิดไม่เห็นกับตาล่ะก็ ฉันแม่*ไม่เชื่อหรอก! เคยได้ยินว่าจางเย่ร้ายกาจก็จริง แต่แม่*ไม่คิดเลยว่าจะร้ายขนาดนี้! หมอนี่ยังเป็นคนรึเปล่าหว่า? ขนาดเลขแม่*ยังรู้เรื่องอีก!"


พอข่าวนี้ออกมา คนที่เห็นล้วนแต่อมยิ้มขำ คิดว่าเป็นเรื่องโกหกทั้งเพ


"พอเถอะน่า"


"ฮ่าๆๆ อย่าเต้าข่าวกันสิ"


"พวกนายไปเขียนนิยายดีไหม? โม้กันเก่งนะ พูดซะเป็นจริงเป็นจังเชียว ฮ่าๆ"


"เหอๆ เมื่อวานจางเย่เพิ่งไปด่าคนอยู่แหม็บๆ คนขึ้นบัญชีดำเขาไปตั้งเท่าไร ตอนนี้คนยังด่าเขากันไม่เสร็จ หมอนี่เป็นนักเขียน นักวรรณกรรม เป็นดาราสายภาษา ยังจะไปแก้ปริศนาข้อความคาดการณ์ของเดล? ไม่บอกไปเลยล่ะว่าเขาสร้างยานอวกาศด้วยน่ะ"


"ขี้โม้แบบนี้ คนบ้ามันยังไม่เชื่อเลยเว้ย!"


"พวกนายจะเต้าข่าวกันทั้งทีก็ดูหน่อยสิว่ามันเป็นไปได้ไหม ถึงฉันจะเห็นข่าวว่าจางเย่อยู่ที่พระราชวังฤดูร้อนจริง แถมด่าชาวบ้านในวงการเลขด้วย ‘ว่าด้วยอาชา’ น่ะ แค่เพราะเขาอยู่ที่โอลิมปิกคณิตศาสตร์ พวกนายก็เลยเหมาว่าเขาไขปริศนาอย่างข้อความคาดการร์ของเดลได้? กร๊ากๆ ฉันได้แต่บอกว่าพวกนายแม่*อ่อนเป็นบ้า!"


ชาวเน็ตจำนวนมากหัวเราะกันลั่น


ชาวเน็ตที่ส่งข่าวนี้ออกมาดูจะโกรธเกรี้ยวไม่เบา!


"พูดจริงนะ!"


"เชี่* ทำไมไม่มีใครเชื่อวะ!"


"น้องสาวนายสิ หลอกพวกนายทำบ้าอะไร! ฉันมีภาพยืนยันนะ!"


"ฉันมีคลิปเลยล่ะ! รอดูซะ!"


ทันใดนั้นก็มีภาพและคลิปออกมา จางเย่ถือปากกาเขียนสูตรวาดกราฟอยู่บนกระดาน รอบๆ ตัวมีเหล่านักคณิตศาสตร์ทั้งในและนอกประเทศยืนตะลึงตาค้าง ทำให้ข่าวที่ทุกคนเห็นว่าเป็นแค่ข่าวลือกลับกลายเป็นกระแสขึ้นมาฉับพลัน!


"อะไรเนี่ยยยยยย!?"


"หา!"


"เอาจริงดิ?"


"เชี่*! ฉันเป็นคนไม่มีการศึกษา อย่าหลอกฉันสิฟะ!"


คนทุ่มความสนใจเข้ามายิ่งมากขึ้นเรื่อยๆ ทว่าหลายคนยังคงเคลือบแคลงสงสัยไม่แน่ใจ จนกระทั่งสื่อออนไลน์เริ่มมีรายงานข่าว.. จนกระทั่งพวกเขาได้เห็นหนังสือพิมพ์พาดหัวบ่าย.. ทุกคนจึงได้ทราบว่าเกิดอะไรขึ้น…!


ข้อความคาดการณ์ของเดลแก้ได้แล้ว?


แม่*มันสิ! โดนจางเย่แก้ออกได้จริงๆ!


*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./31.md)