##บทที่ 555 : ปกปิดความผิด!
ในเหตุการณ์


คณาจารย์เดินไปทั่วคอย ‘จับคน’ ส่วนศาสตราจารย์เหยียนจากภาควิชาภาษาจีนรับหน้าที่เป็นคนสืบสวน


ถึงนักศึกษาหมวกเบสบอลจะหนีไปได้ ป๋ายอี้ก็ไม่สามารถปล่อยปัญหาที่เหลืออยู่ไว้ได้ เรื่องใหญ่ขนาดนี้ ไม่ว่าอย่างไรเขาก็ต้องหาคนมาลงโทษเพื่อเป็นการเชือดไก่ให้ลิงดู กวาดสายตาไปในฝูงนักศึกษาของเป่ยต้าขณะที่พวกเขาก็พยายามซ่อนตัวเองจากเขา สายตานี้พลอยทำให้บางคนรู้สึกไม่ค่อยปลอดภัย ป๋ายอี้กวาดสายตาหาอย่างหนักจนพบคนหนึ่ง เขาชี้ไปที่นักศึกษาชายท่ามกลางฝูงชนที่อยู่ไม่ไกลนัก “เธอ เธอเป็นคนด่ารุนแรงที่สุด วาจาหยาบคาบน่าอับอายนัก!”


นักศึกษาคนนั้นก้มหน้ามองพื้น


“เธอชื่ออะไร! มาจากคณะไหน?” ป๋ายอี้ถามเสียงเย็น


เขาเป็นนักศึกษาปีสาม ป๋ายอี้ต้องการให้เขาเป็นตัวอย่างในการถูกลงโทษ การลงโทษครั้งนี้ย่อมไม่เบาแน่ ดังนั้นนักศึกษารุ่นพี่ที่เป็นคนด่าอย่างรุนแรงจึงพูดอะไรไม่ออก “ผม......ผม......” น้ำเสียงสั่นหวาดกลัวอย่างเห็นได้ชัด


ป๋ายอี้ถามย้ำ “เธอชื่ออะไร?”


ตอนนั้นเองเสียงของจากเย่ก็ดังมาจากไกลๆ อีกครั้ง “อาจารย์ป๋าย คนที่คุณมองหาใช่คนที่ยืนอยู่ข้างหน้าต่างรถบัสคันที่สามที่ด่าคนสินะ?”


แล้วมันทำไมกับนายเรอะ? ป๋ายอี้ขมวดคิ้ว “เป็นเขานี่แหละ”


จางเย่โบกมือ กล่าวอย่างมั่นใจ “ไม่ใช่เขา หน้าตาคล้ายแต่ไม่ใช่ ทั้งคู่ใส่เสื้อขาวเหมือนกัน แต่คนๆ นั้นใส่กางเกงยีนส์ ผมจำได้ว่าเห็นเขาวิ่งหนีออกจากทะเลสาบไปแล้วนะ”


กางเกงยีนส์?


พูดจริงเหรอ? ฉันจำผิดงั้นเหรอ?


ป๋ายอี้แทบพูดไม่ออก “อาจารย์จาง ดูคุณความจำดีจริง!”


จางเย่หัวเราะ “ก็ธรรมดาๆ ครับ พวกเราที่เป็นพิธีกร ก่อนถ่ายทอดมักจะมีสคริปต์ต้องท่องเป็นประจำ ถึงบางทีจะถ่ายทอดสดแบบไม่มีสคริปต์บ้างก็เถอะ ปกติแล้วหน่วยความจำพวกเราล้วนถูกฝึกมา อาจารย์ป๋ายเชื่อผมเถอะ ไม่ใช่ว่าผมจะโม้หรอกนะ แต่ผมคิดว่ามีไม่กี่คนหรอกที่ความจำดีกว่าผม”


ถ้าเป็นคนอื่นพูด เพื่อนร่วมงานทั้งหลายคงคิดว่าโม้แหงๆ แต่เพราะจางเย่เป็นคนพูด ทุกคนจึงยอมเชื่อ ไม่ต้องยกตัวอย่างอื่นหรอก อย่างตอนที่จางเย่พิเคราะห์ ‘ความฝันในหอแดง’ หรือตอนทำรายการถ่ายทอดสด ‘ทอล์คโชว์’ เขาไม่ได้ใช้สคริปต์แม้แต่น้อย แม่*คืออะไร? แม่*ไม่ต้องสงสัยเลยว่าเขามีซูเปอร์ความทรงจำไง! ดูอย่างตอนอาจารย์เป่ยต้าสอนสิ ล้วนใช้อ่านจากหนังสือเรียนทั้งนั้น อย่างไรซะความจำของพวกเขาก็ไม่ดีเท่าพิธีกรมืออาชีพอย่างจางเย่อยู่ดี เรื่องนี้ทุกคนล้วนยอมรับ


ป๋ายอี้แค่รู้สึกเสียความมั่นใจไปนิดหน่อย ในเมื่อจางเย่เอาแต่บอกว่าเขาคิดผิดอย่างมั่นใจเต็มเปี่ยม เขาก็ได้แต่สงสัยความจำตัวเองแล้ว จึงไม่ได้พูดอะไรอีก


อาจารย์เป่ยต้านับสิบมองไปที่จางเย่


พวกนักศึกษาเป่ยต่าก็มองไปที่เขาเช่นกัน ถึงอาจารย์จะจำนักศึกษาไม่ได้ แต่พวกเขาที่เป็นเพื่อนร่วมชั้นหรือร่วมหอแล้ว จะจำไม่ได้ได้ยังไงกัน? พวกเขาจะลืมได้อย่างไร? คิดถึงตรงนี้พลันตระหนักได้ว่าจางเย่กำลังปกป้องพวกเขาอยู่ เพียงฉับพลัน หลายคนก็เริ่มกระจายตัวกันออกไป โดยเฉพาะพวกที่เพิ่งด่าคนอย่างรุนแรง! หนีคือยอดกลยุทธ์[1]!


“รีบไปเร็ว!”


“พี่ชายต้องจรลีแล้ว!”


“ข้าขอไปก่อนนะสหาย!”


“เฮ้ย รอฉันด้วย!”


คนจำนวนมากกำลังหลบออกไป เหล่าคณาจารย์ไม่สามารถหยุดพวกเขาได้!


ศาสตราจารย์เหยียนมองไปที่นักศึกษาหญิงคนหนึ่ง “เธอมีเอี่ยวสินะ?”


ศาสตราจารย์อาวุโสข้างๆ พึมพำ “คิดว่านะ ฉันเห็นอยู่”


ป๋ายอี้เห็นนักศึกษาหญิงมีอารมณ์ฉุนเฉียวก่อนหน้านี้ เขาเงื้อมมือคว้านักศึกษาสาวปีสามอย่างรวดเร็ว “อย่าคิดจะหนี! อยู่เฉยๆ เลย! เธอเป็นหนึ่งในคนที่ถุยน้ำลายใส่รถบัส! ไม่รู้เหรอยังไงว่าบนนั้นเป็นคณะตัวแทนจากมหาวิทยาลัยญี่ปุ่นน่ะ? หา? คิดจะพลิกฟ้างั้นเรอะ!”


นักศึกษาสาวปีสามตกใจพลางตีหน้าใสซื่อ “ไม่ใช่หนูนะคะ” หัวใจเธอเต้นตึกตัก เป็นเธอเองแหละ ที่เป็นหนึ่งในคนที่นำถุยน้ำลายใส่รถบัส


ป๋ายอี้ไม่หลงกล “เป็นเธอนั่นแหละ! ตามมา!”


นักศึกษาสาวปีสามตระหนก “อาจารย์ป๋ายอย่ากระชากหนูนะ!”


“ขออนุญาตนะครับ” จางเย่ยกมือ “อืม คนที่ถุยน้ำลายไม่ใช่เธอครับ”


อะไรนะ?


อีกแล้วเหรอ!?


ท้ายที่สุดป๋ายอี้ก็ทนไม่ไหว จึงจ้องเขม็งไปที่จางเย่อย่างโมโห “ไม่ใช่เธออีกแล้ว? อาจารย์จาง คุณกำลังสร้างปัญหาอยู่เหรอ!”


จางเย่ก็ไม่ได้มองอีกฝ่ายอย่างเป็นมิตรเช่นกัน “อาจารย์ป๋าย ทำไปคุณกล่าวหาผมว่าสร้างปัญหาล่ะ ทั้งๆ ที่คุณเป็นคนมีความจำแย่เอง?”


ป๋ายอี้ค้าน “ผมจำได้ว่าเป็นเธอจริงๆ!”


ศาสตราจารย์เหยียนช่วยยืนยันอีกแรง “ฉันก็เห็น เป็นเธอ!”


นักศึกษาหญิงปีสามคนนั้นมองไปที่จางเย่ด้วยสายตาขอความช่วยเหลือ อาจารย์จาง ช่วยหนูด้วย!


จางเย่พูดด้วยน้ำเสียงมั่นใจ “แต่ผมก็เห็นแล้วเหมือนกันว่าไม่ใช่เธอ คนที่ถุยน้ำลายตัวเตี้ยกว่าเด็กคนนี้ ตาก็ไม่ได้โตขนาดนี้” จางเย่พูดเหมือนพยายามนึก “ผมคิว่าดผมเห็นเธอนะ เธอตามฝูงนักศึกษาหนีออกไปแล้ว เมื่อกี้นี้เอง” ขณะพูด เขาก็ชี้ไปที่ไหนสักที่หนึ่ง


ป๋ายอี้กัดฟันกรอด “งั้นคุณก็เอาคนทำออกมา!”


จางเย่ยักไหล่ “เหอๆ ผู้คนเยอะแยะขนาดนี้จะให้ผมหายังไง คุณก็รู้ว่าผมเป็นอาจารย์ใหม่ เพิ่งสอนที่เป่ยต้ามาไม่กี่เดือน ยังไม่คุ้นเคยกับนักศึกษาเลย จำไม่ได้หมดหรอก ถ้าคุณเอาภาพของนักเรียนทั้งหมดมาให้ผมได้ ผมก็จะลองดู แต่ก็ย่างว่า รูปภาพกับคนจริงๆ น่ะไม่เหมือนกันเปี๊ยบหรอก ท่าจะไม่ได้ผลนะ”


“ไม่ต้องมองหาหรอก รอบนี้ไม่ผิดแน่!” ศาสตราจารย์เหยียนไม่เหลือบมองจางเย่แม้แต่น้อย เขาพูดเสริม “พวกเราคณาจารย์รับรองว่าเห็นเธอถุยน้ำลายใส่รถบัสจริง เห็นจะจะคาตา เอาตัวเธอกลับออฟฟิศ!”


นักศึกษาหญิงปีสามจวนจะร้องไห้โฮ


จางเย่ขมวดคิ้ว “ผมจะพูดอีกรอบ ไม่ใช่นักศึกษาคนนี้ ถ้านักศึกษาทำผิดจริง ก็สมควรถูกลงโทษ ถ้าคุณจำไม่ได้ว่าคนไหนกันแน่ จนต้องหวังจะหาแพะไปอธิบายกับเบื้องบนล่ะก็ แน่นอนว่า ย่อมไม่เป็นธรรมกับเหล่านักศึกษา!”


พนักงานจากฝ่ายอำนวยการมหาวิทยาลัยกล่าว “เป็นเธอจริงๆ ผมก็เห็นเหมือนกัน แล้วหมายความว่ายังไงที่ว่าพวกเราจะจับเธอไปเป็นแพะน่ะ อาจารย์จาง คุณพูดอย่างนี้ไม่ได้นะ!”


ซูน่าก้าวขึ้นมาพูดแทนจางเย่ “รอบนี้มีคนเยอะจะตาย แถมนักศึกษาหญิงหลายคนก็ถักเปียด้วย ไม่แปลกหรอกที่พวกคุณจะจำผิดคน ถ้าพวกคุณพิสูจน์ไม่ได้จริงๆ ว่าเธอเป็นนักศึกษาที่ถุยน้ำลาย งั้นก็ยิ่งไม่ควรจะจับเธอไปลงโทษนะคะ”


ศาสตราจารย์เหยียนกล่าว “ฉันไม่ได้จำผิด เสี่ยวซู เธอหยุดสร้างปัญหาได้แล้ว!”


ซูน่าไม่พอใจ “ศาสตราจารย์เหยียน ทำไมหาว่าฉันสร้างปัญหาล่ะคะ? ฉันไม่ได้หาเรื่องคุณสักหน่อย” พอตัวเองพูดเป็นเรื่องถูก พอคนอื่นกลับเป็นการสร้างปัญหา? ตรรกะอะไรเนี่ย!


ป๋ายอี้ก็โมโหเช่นกัน “อาจารย์หลายท่านก็เห็นว่าเธอทำ คุณจะบอกว่าพวกเราจำผิดได้ยังไง? ทำไมถึงไม่ใช่จางเย่ที่เป็นคนจำผิดแทนล่ะ! เขาบอกว่าไม่ใช่ก็คือไม่ใช่งั้นสิ?”


จางเย่กล่าวอย่างเป็นเรื่องที่สมเหตุสมผลที่สุด “เป็นเพราะผมความจำดีกว่าคุณ”


ศาสตราจารย์เหยียน “พอเถอะ นำตัวเธอไป!”


พอเหล่านักศึกษาเป่ยต้าหาเรื่องเสร็จ เหล่าคณาจารย์เป่ยต้าก็เริ่มหาเรื่องต่อ!


จางเย่ดึงตัวนักศึกษาสาวปีสามไว้ ยืนปกป้องอยู่ข้างเธอ “ไม่เข้าใจที่ผมพูดเหรอครับ? ผมบอกไม่ใช่เธอก็คือไม่ใช่เธอ พวกคุณมีปัญหากับการตัดสินของผมงั้นเหรอ?”


ป๋ายอี้เริ่มหาเรื่องเขา “คุณบอกว่าความจำดีสินะ? คุณจำทุกอย่างได้หมดเลยใช่ไหม!”


จางเย่เหลือบมองเขาและพูด “ไม่กล้าบอกว่าดีขนาดนั้น แต่ก็ใกล้เคียง”


อาจารย์หญิงคนหนึ่งพยายามแก้ไขสถานการณ์ “ช่างมันเถอะ หัวหน้าก็ไม่ได้บอกให้ลงโทษสักหน่อย เทอมนี้เพิ่มเริ่มเอง สำหรับพวกนักศึกษานั้นก็ไม่ง่ายหรอก พวกเราเหล่าอาจารย์จึงควรหยุดทะเลาะกันได้แล้ว” ที่อาจารย์หญิงพูดนับว่ามีส่วนถูก ตอนแรกต้นเหตุไม่ใช่ปัญหาอะไรใหญ่โตอยู่แล้ว แต่เพราะทั้งสองฝ่ายจัดการได้ไม่ดีพอต่างหาก พวกญี่ปุ่นต่างหากที่เป็นปัญหาหลัก ที่ทำให้มาเป็นแบบนี้ จะโทษนักศึกษาของเป่าต้าหมดก็ไม่ได้ นอกจากนั้นคณะตัวแทนจากญี่ปุ่นก็ไม่ได้มาก้าวก่ายอะไร แล้วทำไมเราต้องไปจัดการลงโทษนักเรียนด้วย ไม่เห็นจำเป็นต้องทำ และก็ไม่มีประโยชน์อะไรด้วย ถ้าเหล่าคณาจารย์ต่อสู้กันเองแล้วล่ะก็ ไม่เท่ากับว่าเล่นตลกให้พวกญี่ปุ่นดูเรอะ!


แต่ป๋ายอี้กลับคิดเป็นอย่างอื่น และเขายังคงยืนกรานที่จะลงโทษนักศึกษาให้ได้ เพราะเขาต้องการเห็นพวกนักศึกษาถูกไล่ออก เขาจะได้เอาคำตอบไปให้ทางญี่ปุ่นได้ ดังนั้นเขาเลยไม่สนที่อาจารย์หญิงพูด เพียงจ้องกลับไปที่จางเย่ตาขวาง “ได้! คุณความจำดีสินะ? คุณได้อ่านปักกิงมอร์นิ่งโพสต์ของเมื่อเช้ารึเปล่า?”


“แน่นอนว่าอ่าน” จางเย่อ่านตอนอยู่บ้าน จึงไม่ได้ปฏิเสธไป


ป๋ายอี้ผงกหัว “ดี งั้นคุณบอกมา หน้าที่สามของข่าวเช้าบอกว่าอะไร!”


หืม นั่นเหรอที่อยากจะถาม? จางเย่ยิ้มเยาะ แล้วเอามือขวาไปจับนิ้วก้อยข้างซ้าย เหมือนว่าจะทำอะไรบางอย่าง


“ตอบไม่ได้?” ป๋ายอี้พูดเสียงเย็น “แล้วจะกล้ามาบอกได้ยังไงว่าความความจำดี? มันแน่อยู่แล้วที่บางครั้งเราจะหลงลืมอะไรๆ นี่ไงล่ะ คุณบอกว่าความจำคุณดีกว่าอาจารย์ทุกท่านในที่นี้ ถึงกับบอกว่าทุกอย่างที่คุณพูดเป็นเรื่องจริงทั้งหมดด้วย? งั้นไม่คิดจะพิสูจน์หน่อยเหรอ? พวกเราจะเชื่อแค่คำพูดของคุณอย่างเดียวไม่ได้หรอก!” หลายคนต่างสังเกตได้แล้วว่าจางเย่กำลังพยายามปกป้องนักศึกษาอยู่


หัวใจของนักศึกษาสาวปีสามหยุดเต้นไปชั่วขณะ จบเห่!


เธอกับเพื่อนๆ นักศึกษาที่ยืนอยู่ด้านข้างล้วนเต็มไปด้วยความตระหนก จะทำยังไงดี?


ป๋ายอี้เห็นจางเย่ยืนหลับตาอยู่อย่างนั้น ก็เค้นเสียงทีหนึ่ง ก่อนจะเดินไปหานักศึกษาสาวปีสาม ศาสตราจารย์เหยียนกับพวกอาจารย์อีกสองคนกำลังไปช่วยเขา


ตอนนั้นเอง จางเย่ค่อยๆ ลืมตาขึ้นมา “ตลอดปีที่แล้ว หนังสือพิมพ์ของประเทศจีนได้นำเสนอสองกระแสนิยม ด้านหนึ่งคือผลกระทบทางด้านบวกของนโยบายพัฒนาวัฒนธรรมของประเทศ ซึ่งทำยอดตีพิมพ์และยอดขายของหนังสือพิมพ์กลางได้เพิ่มขึ้น ขณะที่อีกด้าน ด้วยการยอมรับของการอ่านแบบดิจิตอลเพิ่มมากขึ้น โดยเฉพาะเมื่อตลาดสื่อข่าวผ่านทางโทรศัพท์มือถือได้เปิดตัว ทำให้ตลาดหนังสือพิมพ์ในระดับภูมิภาคได้รับผลกระทบจนดัชนีลดลง ในเวลาเดียวกัน สัดส่วนของวงการหนังสือพิมพ์ดิจิตอลได้เพิ่มขึ้น จากการเติบโตอย่างรวดเร็วของการบริการสื่อดิจิตอลใหม่ๆ”


ทุกคนพลันตกตะลึง!


ศาสตราจารย์เหยียน “......”


ป๋ายอี้ “......”


ซูน่า “......”


เหยามี่ “......”


ศาสตราจารย์เจิง “......”


นักศึกษาสาวปีสาม “......”


ทุกคนที่ได้ยินพลันชะงักงัน!


นี่คืออะไร? หนังสือพิมพ์ข่าวเช้า? หน้าสามของหนังสือพิมพ์ข่าวเช้า?


นักศึกษาคนหนึ่งคราง “เชี่****! อาจารย์จำได้จริงๆ ดิ!?”


เหยามี่ตะลึงตาเบิกกว้าง “เป็นได้ด้วยเหรอเนี่ย อย่างมากก็อ่านหนังสือพิมพ์ข่าวเช้าได้แค่รอบเดียวไม่ใช่เหรอ? คุณนี่แม่*จำได้ไงเนี่ย!?”




================


[1] หนีคือยอดกลยุทธ์ (走为上计) เป็น 1 ใน 36 กลยุทธ์สงคราม เป็นกลยุทธ์ที่ 36


*-*-*-*-*-*-*-*-*-*-*-*-*-*


[Go To Next Chapter]( ./56.md)