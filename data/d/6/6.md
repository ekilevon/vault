##บทที่ 506 : สงครามฝีปากที่ใหญ่ที่สุดในปีนี้!
"ฮัลโหล ปรมาจารย์ฉี ได้เข้าเน็ตรึเปล่าครับ?"


"ฉันกำลังจะนอนแล้ว ดึกขนาดนี้มีอะไรรึ?"


"รีบเข้าไปดูเถอะครับ จางเย่คลั่งไปแล้ว หาเรื่องไปทั่วเลย!"


"เรื่องของมันเกี่ยวอะไรกับฉันล่ะ?"


"เขา เขามาด่าท่านด้วยครับ!"


"อะไรนะ!?"




……




"ฮัลโหล อาจารย์เฉิน"


"ใครเรอะ?"


"ผมเสี่ยวหวังจากสำนักพิมพ์ครับ"


"อ่อๆ ฉันจำได้แล้ว"


"นิยายเรื่องใหม่ของคุณถูกจางเย่ด่าบนเวยป๋อครับ!"


"หา? ไอ้คนแซ่จางกล้าดียังไง! กล้ามาวุ่นวายกับฉันเหล่าเฉินเรอะ!"




……




ปฏิกิริยาวุ่นวายลุกลามใหญ่!


ก่อเรื่องวุ่นวายใหญ่โต!


กลางดึกคืนนี้ เหล่าดาราศิลปินไม่น้อยที่เข้านอนไปแล้วหรือกำลังจะเข้านอน ต่างก็ถูกจางเย่ระเบิดพลังใส่ ชาวเน็ตไม่น้อยหลับไม่ลง แฟนคลับของศิลปินที่โดนด่าคล้ายได้ยาโด๊ปไปด้วย พุ่งตรงเข้ามาด่าจางเย่ ชาวเน็ตคนอื่นๆ ที่ไม่มีส่วนเกี่ยวข้องล้วนเข้ามามุงไม่ออกไปไหน คนชอบดูเรื่องวุ่นวายมีมาก บ้างมาร่วมผสมโรงด้วย ช่วยเข้าไป ‘สรรเสริญ’ จางเย่อีก!


"จางเย่! ไสหัวออกมานะ!"


"มันอยู่ไหน? ด่าคนเขาจบแล้วก็วิ่งหนีงั้นเรอะ?"


"ไอ้หมอนี่มันน่าโมโหฉิ*หา* หงุดหงิดเป็นบ้า ไม่เคยเห็นดาราคนไหนน่าเตะแบบนี้เลย! แค่ไม่กี่นาทีก็ด่าผู้ใหญ่ไปเยอะขนาดนี้? ฉันจะดูสิว่านายจะจบสิ้นยังไง!"


"ฮ่าๆ วันนี้อาจารย์จางน่ารักเป็นบ้า!"


"เข้าข้างอาจารย์จางเย่! จะด่าพวกนายแล้วยังไง!"


"ใช่! เข้าข้างจางเย่! เมื่อก่อนเวลาอาจารย์จางทำผลงานอะไรออกมา พวกดาราศิลปินที่เป็นอริกันก็มักโผล่หน้ามาก่อเรื่องวุ่นวาย มีทั้งด่าคนทั้งออกมาประณามคน ครั้งหนึ่งก็แล้ว สองครั้งก็แล้ว สามครั้งก็แล้ว ตอนนี้ลมฝนเปลี่ยนทิศทางแล้วไอ้พวกเว* อาจารย์จางจะออกมารังควาญพวกนายแล้วยังไง? คราวนี้พวกเราจะรังควาญพวกนายบ้าง! ได้รับมาไม่ส่งคืนคือไร้มารยาท! ใครตั้งกฎว่ามีแต่พวกนายด่าจางเย่ ไม่อนุญาตให้จางเย่ด่าพวกนายกลับ!"


"ไม่เลว พูดได้ดี! ดูอย่างเมิ่งตงกั๋ว รองหัวหน้าสถานีเจี่ย ถังต้าจาง อีอันอ๊ก ยังมีไอ้พวกคนในวงการวรรณกรรมนั่นอีก อาจารย์จางก่อเรื่องขึ้นนิดหน่อยพวกนายก็รีบกระโดดออกมาซ้ำเติม สามรอบห้ารอบไม่จบไม่สิ้น! คราวนี้ถึงตาพวกนายบ้างแล้ว!"


"ทุกคนมาแล้ว! สนับสนุนจางเย่!"


"พี่น้องทั้งหลายเข้ามาไวๆ! ด่าจางเย่แม่*เลย!"


ชาวเน็ตกรูกันเข้ามา ถกเถียงต่อยตีกันเอง วุ่นวายถึงระดับไหนไม่ต้องพูดถึง!


ความจริงตอนนี้ โทรศัพท์มือถือของจางเย่ควรจะดังไม่ขาดสาย แต่ชายหนุ่มคาดการณ์นี้ได้ล่วงหน้า ก่อนจะก่อเรื่องในเวยป๋อเขาก็ปิดเครื่องไว้เสร็จสรรพ ดังนั้นสถานการณ์นี้จึงเงียบสงบ เห็นคนที่โดนตัวเองด่าโมโหโกรธจนออกมากระทืบเท้าเหล่านี้ จางเย่ยิ่งรู้สึกเพลิดเพลินเสพติด อย่างที่แฟนคลับของเขากล่าวไว้ เมื่อก่อนเขาเป็นฝ่ายตั้งรับ มีคนออกมาประณามเขาถึงค่อยตอกหน้ากลับ แต่ไหนแต่ไรล้วนเป็นเช่นนี้ คราวนี้เขาโดนแบน คนสนใจหนังสือเขามีไม่มาก คนเข้ามาประณามเขามีน้อยซะยิ่งกว่าน้อย จางเย่กลายเป็นเดียวดายคล้ายพลุไฟดอกหนึ่ง จึงได้ถือโอกาสลงมือก่อน ปลุกเหล่า ‘สหายเก่า’ ผู้เป็นอริกันขึ้นมาอีกครั้ง!


ศิลปินหลายคนออกมาเขียนโพสต์ความระบายความโกรธใส่จางเย่!


นักวิจารณ์หลายสำนักต่างใช้ทุกช่องทางเขียนบทความตำหนิจางเย่ที่เปิดศึกสี่ทิศแปดทางบนเวยป๋อ!


การศึกใหญ่ยิ่งยากควบคุม คนมุงทั้งหลายเข้ามาชมการศึกในเวยป๋อมีมากขึ้น! คอมเมนต์ในเวยป๋อและแชร์โพสต์ของจางเย่เรียกได้ว่าระเบิดเถิดเทิง ตรงขึ้นไปเป็นกระทู้ฮอตหน้าแรกของเวยป๋อ เว็บบอร์ดและเทียปาบางแห่งล้วนเต็มไปด้วยเสียงด่าเสียงประณามต่อจางเย่!


แน่นอนว่าเวยป๋อของจางเย่กลายเป็นหนึ่งในสนามรบหลัก จากนั้น เห็นยอดวิวของบันทึกอู้คงที่แต่เดิมนิ่งๆ กลายเป็นเพิ่มขึ้นพรวดพราด เร็วจนผู้คนต้องตระหนก ทุกครั้งที่รีเฟรชใหม่ ต้องเห็นยอดวิวของทั้งหกตอนนั้นเพิ่มขึ้นช่วงใหญ่!


หนึ่งล้าน!


หนึ่งล้านห้าแสน!


สองล้านสามแสน!


ความเร็วระดับนี้ เปล่งประกายเจิดจ้าจนตาแทบบอด!


"เอ๋ หนังสือเล่มนี้สุดยอดเลย!"


"เผลอเข้าไปอ่าน ไม่เลวจริงๆ!"


"ฉันเห็นทางนี้ด่ากันกำลังเดือด คิดจะเข้ามาดูหน่อยว่าเรื่องอะไร สุดท้ายเห็นเจ้าบันทึกอู้คงนี่เข้า พออ่านแล้วก็วางไม่ลง! ข้าหวังให้ฟ้าผืนนี้ ไม่อาจบดบังสายตาข้าได้อีกอันยอดเยี่ยม! เรื่องนิสัยจางเย่ขอไม่พูดถึง แต่กับเรื่องความสามารถเชิงอักษรของเขานั้นช่างไร้เทียมทาน! ได้แต่ต้องตะลึง!"


"สนุกมาก!"


"หยุดด่าเลย อัพตอนใหม่ไวๆ!"


"จางเย่ นายหยุดก่อเรื่องซะ รีบกลับมาเขียนเร็ว! อยากอ่านต่อแล้ว!"


คนส่วนใหญ่เดิมทีไม่ทราบว่าจางเย่ออกนิยายเรื่องใหม่แล้ว แต่ว่าเพราะทางนี้เกิดเรื่องวุ่นวายขึ้น ย่อมต้องดึงดูดความสนใจของคนจำนวนมาก กลายเป็นกระแสขึ้นมา!


สามล้าน!


สามล้านห้าแสน!


ชื่อเสียงเพิ่มขึ้นอย่างรวดเร็ว!


ภาพนี้ทำให้หลายคนตื่นตะลึง นิยายเพิ่งจะอัพคืนนี้ยังไม่ทันจบด้วยซ้ำ หกตอนเท่านั้น เวลาผ่านไปแค่ไม่กี่ชั่วโมง? ยอดวิวนี้ทำให้พวกเขาต้องสะท้าน จากนั้นมีคนวิเคราะห์ตัวเลขว่าตอนที่จางเย่ยังไม่โดนแบนก็ยังไม่ได้ยอดวิวระดับนี้ด้วยซ้ำ ทั้งที่ตอนนี้เขาโดนแบนแล้ว ทำไมแม่*ถึงได้ยอดวิวสูงขนาดนี้ฟะ? เรื่องนี้ไร้ข่าวรายงาน ไร้สื่อโปรโมท ไร้การโฆษณา แต่ก็ยังมีคนอ่านมากมายขนาดนี้?


แฟนคลับของฝ่ายศัตรูไม่น้อยมองออกแล้ว!


"ทุกคนหยุดด่า!"


"อย่าเข้าเวยป๋อกับบล็อกจางเย่!"


"เชี่*! จางเย่กำลังปั่นกระแส! ทุกคนอย่าหลงกล!"


"ทุกคนช่างหัวจางเย่ พวกเรากำลังเพิ่มยอดวิวให้มันนะ!"


ขณะนั้นทุกคนก็ตอบสนองคำขอ เวยป๋อของจางเย่เงียบไปหลายวินาที


สุดท้ายไม่นาน จางเย่ก็ออกมาผายลมใส่คนในวงการวรรณกรรมกับเวยป๋อและบล็อกของพวกเขาอีกครั้ง กวาดทำลายล้างอีกรอบ!


จางเย่ "@เมิ่งตงกั๋ว หนังสือโคตรห่วยแตก หนังสือโคตรห่วยแตก หนังสือโคตรห่วยแตก!"


จางเย่ "@ถังต้าจาง เซี่ยงเซิงโคตรห่วยแตก เซี่ยงเซิงโคตรห่วยแตก เซี่ยงเซิงโคตรห่วยแตก!"


ยังคงเป็นประโยคเดิม แต่คราวนี้ย้ำเข้าไปหลายๆ ครั้ง ล้างหน้าจอเวยป๋อของเมิ่งตงกั๋ว!


เหล่าดาราที่ถูกจางเย่ตอกหน้ากระอักเลือดออกมาจะสามลิตรแล้ว!


เชี่*เอ๊ย!


จางเย่! กูแม่*จะจัดการเอ็งให้ได้!


แม้ทราบว่าจางเย่จะมีเจตนาแอบแฝง แต่พวกเขาก็อดทนไม่ไหว แม่*โคตรน่าโมโหเกินไปแล้ว! ไม่สนใจเขา? ไม่ตอบสนองการยั่วยุ ปล่อยเขาเต้นไปเปล่าๆ? ไม่ได้! จางเย่กระโดดข้ามหัวด่าพวกเขาไปมา ถ้าพวกเขายังไม่จัดการหมอนี่ ต่อให้ไม่โดนด่าตายก็ต้องโมโหจนตาย! คนที่ไม่รู้เรื่องรู้ราวเห็นเข้าจะคิดว่าพวกเขากลัวจางเย่! สู้! ยังไงก็ต้องสู้!


จากนั้น สงครามฝีปากรอบใหม่พลันเริ่มขึ้นอีกครั้ง!


"จางเย่!"


"ผายลม!"


"ช่างน่ารังเกียจอะไรขนาดนี้!"


ไอ้หมอนี่น่าโมโหมาก ทำเอาทุกคนต้องกัดฟันกรอดๆ!


แฟนคลับของศิลปินเหล่านี้ความจริงก็คือ ‘สหายเก่า’ ของจางเย่เช่นกัน ตั้งแต่ตอนที่จางเย่มีเรื่องกับดาราศิลปินหล่านี้ พวกแฟนๆ ก็ตามกันเข้ามาร่วมถกเถียงกันด้วย ทุกคนล้วนแต่รู้จักกันดีในเมื่อไม่ได้ต่อยตีกันเป็นครั้งแรก ที่แตกต่างก็คือครั้งนี้ แฟนคลับของศิลปินทุกคนจับมือกันโจมตีจางเย่ เข่นฆ่าเข้าไปพร้อมกัน!


แผนการศึกนับว่าใหญ่โต!


ชาวเน็ตมืดฟ้ามัวดินเข้ามายืนมุงกันที่เวยป๋อของจางเย่ เริ่มการศึกใหญ่ครั้งนี้!


แฟนคลับของจางเย่เองก็ช่างเข้าข้าง ต่างเข้าไปที่เวยป๋อของเมิ่งตงกั๋ว ถังต้าจาง โพสต์คอมเมนต์ตามจางเย่!


"นิยายโคตรห่วยแตก!"


"เพลงโคตรห่วยแตก!"


"เซี่ยงเซิงโคตรห่วยแตก!"


สถานการณ์การรบดุเดือดเลือดพล่าน มืดฟ้ามัวดิน บางจังหวะถึงกับไม่ทราบว่าใครเป็นใคร!


เหล่าผู้สังเกตการณ์และชาวเน็ตที่ยังเป็นกลางอยู่ยังคงมีจำนวนมากที่สุด พวกเขาเข้ามามุงสงครามฝีปากสะท้านฟ้าครั้งนี้ ด่ากันครั้งหนึ่งอ่านครั้งหนึ่ง อย่างมีความสุขหาใดเปรียบเสียนี่กระไร! หากเป็นดาราคนอื่นบุกตีกันโดยไร้เหตุผล คนส่วนใหญ่อาจไม่สบายใจนัก แต่เมื่อคนด่าคือจางเย่ ถึงกับเอาคำด่ามาใช้กับเหยื่อทุกคนเช่นนี้ ทุกคนกลับไม่รู้สึกแง่ลบสักนิด กลับกลิ้งขำกับสิ่งที่เห็นตรงหน้า! จางเย่ไม่เคยเป็นดาราจริงๆ จังๆ เขาทำรายการทอล์คโชว์มาก่อน ภายหลังยังมาเล่นเซี่ยงเซิงอีก ทุกคนจึงเปลี่ยนมุมมองทุกครั้งที่เห็นเขาออกมาพูด ไม่ได้เอาอะไรเป็นจริงเป็นจังกับสิ่งที่เขาพูดนัก!


"น่ารักฉิ*!"


"จางเย่น่ารักมากกกกกกกก!"


"ฮ่าๆๆ อาจารย์จางช่างมีอารมณ์ขัน!"


"วิธีเรียกแขกแบบนี้ เหย* สั้นๆ คือไม่เคยพบไม่เคยเห็น ไม่กล้ามองต่อแล้ว ฮ่าๆๆๆ!"


แม้แต่เพื่อนฝูงของจางเย่ยังโพสต์ในเวยป๋อ


สหายซูน่า "เฮ้อ อาจารย์จาง อย่าก่อเรื่องนักสิคะ!"


สหายต่งซานซาน "@จางเย่ สหาย ได้เวลากินยาแล้ว"


คุณย่าจางเสียคอมเมนต์ "..."


ผู้จัดการส่วนตัวของจางหย่วยฉี ฟางเว่ยหง "ผ่านทางมา แค่ดูนะ ไม่เกี่ยวใช่ไหม"


ผู้จัดการส่วนตัวของนางฟ้าซูเปอร์สตาร์ยุ่งแค่ไหนไม่ต้องพูดถึง หน้าที่ของพวกเขาอาจจะยุ่งยิ่งกว่าตัวศิลปินด้วยซ้ำ แต่ว่าตอนนี้แม้แต่ผู้จัดการส่วนตัวชั้นแนวหน้าอย่างฟางเว่ยหงยังออกมาในเวยป๋อ แปลว่าเรื่องนี้ก่อเรื่องวุ่นวายใหญ่โตแล้ว สงครามปากที่เกิดขึ้นนี้ ไม่เพียงแต่ทำให้ชาวเน็ตสนใจ แม้แต่คนในวงการหลายคนก็ยังถูกดึงดูดความสนใจ! แต่คิดอีกที จะเป็นอีอันอ๊ก อัพัคอู ถังต้าจาง ฉีเหวินเสียง มีใครบ้างไม่เป็นที่รู้จัก? มีใครบ้างไม่มีฐานแฟนคลับเนืองแน่น? ในเมื่อทั้งแก่ทั้งหนุ่มถูกจางเย่ด่ากราด เช่นนี้ก็เป็นเช่นการแหย่รังแตน!


จากนั้นก็เกิดเรื่องเล็กๆ ขึ้น


ช่อง CCTV - กีฬา กำลังถ่ายทอดสดการแข่งขันฟุตบอลจากฝั่งยุโรป กำลังเริ่มต้นการแข่งขัน เหล่านักเตะกำลังอบอุ่นร่างกาย แฟนบอลไม่น้อยกำลังดูการแข่งขันนี้ ในห้องส่ง พิธีกรกำลังคุยกับชาวเน็ตพร้อมกับนักวิจารณ์ในห้องส่งว่าทีมไหนได้รับเสียงเชียร์มากกว่า แต่เกิดเหตุไม่คาดฝันจากความผิดพลาดทางเทคนิก เว็บไซต์ที่กำลังถ่ายทอดสดกลับฉายภาพบล็อกของจางเย่และ ‘บันทึกอู้คง’ แทน ในช่องคอมเมนต์นั้นคือที่ที่กำลังเกิดสงครามฝีปาก ทั้งยังฉายยาวหกเจ็ดวินาที!


"เอ่อ.. ขออภัยทุกท่านครับ"


"เกิดความขัดข้องทางเทคนิกเล็กน้อยครับ"


พิธีกรกับแขกรับเชิญรีบเปลี่ยนเรื่องทันควัน


เรื่องนี้ทำให้คนรู้เรื่องของบันทึกอู้คงนับไม่ถ้วน!


"ภาพผิดงั้นเรอะ?"


"เชี่*! CCTV! CCTV อีกแล้ว!"


"CCTV กับจางเย่มีความสัมพันธ์แบบไหนกันแน่! ช่างช่วยเหลืออาจารย์จางเหลือเกิน!"


จางเย่ทราบจากภาพที่ชาวเน็ตมาคอมเมนต์ว่าเกิดเรื่องเช่นนี้ขึ้น เขาทราบในใจดีว่า เป็นผลงานของลูกเต๋าลดระดับความยากลงห้าเท่าแน่นอน!


ลูกเต๋าลดระดับความยากช่างแข็งแกร่ง!


ขาดอะไรได้อย่างนั้น สำเร็จการครั้งแล้วครั้งเล่า!










*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./7.md)