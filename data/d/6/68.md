##บทที่ 568 : ลาแล้วเป่ยต้า!
ห่างออกไป
อาจารย์คนอื่นๆ พบเหตุผิดปกติแล้ว
"ตรงนั้นมีอะไรน่ะ?"
"เอ๊ะ นักศึกษาทำไมไปแถวๆ ภาคภาษาจีนล่ะ?"
"พี่น้อง คนมากแค่ไหนกันแน่เนี่ย เป็นพัน? มองไม่เห็นปลายแถวเลย!"
"ไม่ดีแล้ว นักศึกษาก่อเรื่องอีกแหง! ต้องเป็นเพราะมหาวิทยาลัยลงโทษจางเย่แน่ๆ พวกเขาต้องคิดว่าจางเย่พูดคำบรรยายถูกต้อง ถึงได้ประท้วง!"
"พวกเขาว่าอะไรน่ะ?"
"ประท้วง?"
"หา? พวกเขาจะประท้วง?"
"รีบแจ้งผู้บริหารเร็วเข้า!"
"เกิดเรื่องใหญ่แล้ว!"
เดิมทีจางเย่ก่อเรื่องอะไรก็ไม่เกี่ยวกับเหล่าคณาจารย์ของเป่ยต้า ทว่าฟังนักศึกษาตะโกนแต่ว่าจะไม่เข้าเรียน เหล่าคณาจารย์ก็หน้าถอดสี เรื่องนี้ไม่ใช่ไม่เกี่ยวอะไรกันอีกแล้ว ไม่เข้าเรียน? ฟังคำนี้แล้ว อาจารย์บางคนหน้าคล้ำ เป่ยต้ามีนักศึกษาแค่ไหนกัน แค่พันกว่าเท่านั้น มีทั้งนักศึกษาจากภาควิชาภาษาจีน คณิตศาสตร์ ฟิสิกส์ รวมถึงภาคอื่นๆ รวมๆ กันไปหมด ถ้าไม่เข้าเรียนจริงๆ อย่างนั้นต้องมีเรื่องใหญ่แน่ๆ เป่ยต้ารับเรื่องนี้ไม่ไหว! สถาบันการศึกษาของจีนยังรับเรื่องแบบนี้ไม่ไหว!
อีกด้าน
เหล่านักศึกษาพากันตะโกน!
เหยามี่กำหมัดชูสูง "คืนอาจารย์จางมา!"
รุ่นพี่ซ่งตะโกนลั่น "คืนอาจารย์จางมา!"
ล้วนแต่เป็นหน้าคุ้นเคย คือนักศึกษาที่ร่วมด่ากับจางเย่ในหอประชุมนั่นเอง
พูดกันตรงๆ จางเย่เองก็ประทับใจอย่างยิ่ง ในใจเขากระตุกวูบ มองเหล่านักศึกษาแล้วก็กระแอมกล่าว "กลับกันไปเถอะ ทุกคนกลับไปเถอะนะ!"
หลี่ลี่ตะโกน "พวกเราไม่กลับ!"
เหยามี่ "ประท้วง!"
"ไม่เข้าเรียน!" หลี่อิงแหกปาก
รุ่นพี่โจวร้องเสียงหลง "ห้ามยกเลิกรายวิชาของอาจารย์จาง! พวกเราจะไม่เข้าเรียน! ไม่เข้าเรียน!"
มีหลายคนในกลุ่มของพวกเขาที่ตอนแรกไม่ชอบจางเย่ อย่างรุ่นพี่โจวก็เป็นหนึ่งในนั้น พวกเขายังพบจุดอ่อนในคาบของจางเย่ด้วย ส่วนนักศึกษาหลายคน ตอนที่จางเย่มาวันแรกนั้น ต่างก็ลอบนินทากันลับหลัง ขบเขี้ยวเคี้ยวฟัน เห็นว่าจางเย่เป็นแค่ดารา ไม่สมควรจะมาสอนอะไรพวกเขาได้ เขาไม่ควรเป็นอาจารย์ ทั้งยังไม่มีสิทธิ์จะเป็นอาจารย์ มีความสามารถอะไรจะมาสอนนักศึกษาในสถาบันสูงสุดอย่างเป่ยต้า? คนที่เข้าเป่ยต้าได้ มีกี่คนกันที่ไม่นึกผยองไม่นึกภาคภูมิใจ ทุกคนตอนแรกล้วนแล้วแต่ไม่ยอมรับจางเย่ คนที่รับในตัวจางเย่ได้ ก็เป็นเพราะชอบที่เขาเป็นดารา ไม่ใช่เรื่องการเป็นอาจารย์
แต่ว่า ยังมีบางเรื่องแปลกประหลาด
จางเย่ใช้สีหน้า ใช้ท่าทาง ใช้ความขำขัน ทำให้ทุกคนต้องประหลาดใจกับเรื่องความสามารถและทักษะเชิงอักษร ทำให้คนต้องอัศจรรย์ใจครั้งแล้วครั้งเล่า
จากสงสัย กลายเป็นยอมรับ
จากยอมรับ กลายเป็นชมชอบ
จากชมชอบ กลายเป็นนับถือ
จางเย่กับนักศึกษาของเป่ยต้ามีเวลาอยู่ด้วยกันไม่นานก็จริง ทว่าในเวลาสั้นๆ นี่เอง เขาก็นึกชมชอบเหล่านักศึกษา ทั้งยังสามารถชนะใจได้รับความเคารพนับถือจากเหล่านักศึกษาด้วย! ส่วนการบรรยายในหอประชุมวันนี้ กลายเป็นการร่วมทางกันก้าวสุดท้ายของจางเย่กับเหล่านักศึกษา เขาทราบว่าเรื่องนี้ต้องได้รับผลกระทบหนักหนา อาจถึงขั้นโดนไล่ออก ทั้งยังต้องรับโทษทัณฑ์ แต่ว่าเหล่านักศึกษาก็ยังคงมา เพราะพวกเขาไม่อาจทนแยกจากจางเย่ ไม่อาจปล่อยให้เรื่องนี้เป็นไปตามกระแส เหล่านักศึกษาจึงได้ยืนหยัดขึ้นเพื่อปกป้องอาจารย์ของพวกเขาสุดชีวิต!
ด้านหลัง นักข่าวของจีนยี่สิบกว่าชีวิตล้วนแบกกล้องบนบ่าวิ่งตามไป บางคนวิ่งเข้าไปตั้งกล้องประจำกับที่ บ้างเบียดเสียดกับกลุ่มนักศึกษา พยายามจะเข้าใกล้ให้ได้มากที่สุด แต่ใช้เวลานานแล้วก็ยังไม่อาจเข้าใกล้ ตรงประตูของมหาวิทยาลัยนั้นยังมีนักข่าวบางส่วนที่ชิงก้าวออกไปรอก่อน เห็นได้ชัดว่าไม่ใช่นักข่าวที่อยู่ในหอประชุมร้อยปีด้วยแน่นอน แต่เป็นนักข่าวที่มาใหม่หลังจากเห็นคลิปที่เผยแพร่ออกทาง CCTV วิ่งตรงเข้ามาจากสถานีโทรทัศน์และหนังสือพิมพ์ ยังมีเหล่าสื่อต่างประเทศบางส่วนทั้งหัวทองหัวแดงอีกด้วย!
ในงานวุ่นวายหมดแล้ว!
เหล่านักข่าวต่างก็ตั้งใจกันอย่างยิ่ง!
ด่าญี่ปุ่นจบ ก็มีนักศึกษามาประท้วงไม่เข้าเรียน? เป่ยต้าในวันนี้ นับว่ากลายเป็นวันกลียุคที่สุดในรอบสิบปี!
"ประท้วง!"
"ไม่เข้าเรียน!"
วุ่นวายหนักขึ้นเรื่อยๆ!
ฉางข่ายเกอรีบพูด "กลับไปนะ!"
เจินซูฉวนเองก็ตะโกนลั่น "อย่าวุ่นวาย กลับหอไปให้หมด!"
ศาสตราจารย์เจิง "ฟังอาจารย์จาง ทุกคนใจเย็นก่อน!"
พวกเขาทราบว่าหากนักศึกษาก่อการประท้วง อย่างนั้นเรื่องนี้นับว่าจบไม่ลงแน่!
แต่ว่า นักศึกษาเป่ยต้านั้นเดือดดาลจนไม่ฟังอะไร เอาแต่ตะโกน "คืนอาจารย์จางเย่มา" "ไม่ได้จะไม่เข้าเรียน"
จางเย่แม้จะประทับใจ แต่ก็นึกโมโหขึ้น คำว่า ‘ไม่เข้าเรียน’ ของนักศึกษา เขาเกรงว่าจะทำให้นักศึกษาต้องวุ่นวายไปด้วย ในหอประชุมด่าคนนอก ทางมหาวิทยาลัยจัดการเรื่องภายนอกเรียบร้อยแล้ว ยังไม่ได้ลงโทษนักศึกษา เพียงลงโทษแกนนำอย่างเขาให้พักการสอน ถือเป็นผลลัพธ์ดีที่สุด หากนักศึกษาก่อเรื่องวุ่นวายกว่านี้ หากไม่ใช้คำว่ากฎหมายลงโทษคนหมู่มากก็จะเอาไม่อยู่!
"จะทำอะไรกันน่ะ? หา! จะทำอะไรกัน?" จางเย่ตะโกนลั่น!
จบคำนี้ เหล่านักศึกษาจึงได้สงบลงหน่อย ล้วนจับจ้องที่จางเย่
จางเย่ชี้หน้าพวกเขา "พวกเธอก่อเรื่องอีกแล้ว! วุ่นวายเกินไปนะ! ยังจะไม่เข้าเรียนอีก? ไม่เข้าเรียนได้ยังไง! หุบปากไปเลยนะ! พูดอะไรฉุ่ยๆ! พ่อแม่ส่งพวกเธอมาทำอะไร? มหาวิทยาลัยสอนสั่งเธอไปเพื่ออะไร? ประเทศนี้ฟูมฟักเธอมาทำไม? ในพื้นที่ชนบทห่างไกล พวกเธอรู้ไหมว่ามีเด็กแค่ไหนอยากเรียน? พวกเขาหวังจะได้เข้ามหาวิทยาลัย อยากจะได้มีความรู้ แต่ว่า...สุดท้ายก็ได้แต่อยู่ในหมู่บ้านหลังเขาเล็กๆ อ่านหนังสือที่ผ่านมือมาซ้ำแล้วซ้ำเล่า ทำอะไรไม่ได้! พวกเธอได้อยู่ในสถานศึกษาที่ดีที่สุดในประเทศ กลับแค่เพราะเรื่องเล็กนิดเดียว ดันออกมาก่อเรื่อง! ไม่เข้าเรียน? พวกเธอพูดให้ผมฟังอีกครั้งสิ!"
เหยามี่เงียบ
นักศึกษาคนอื่นๆ ของเป่ยต้าก็เงียบ
จางเย่จึงค่อยสงบลงหน่อย "วันนี้ที่ผมไปจากเป่ยต้า คำพูดเหล่านี้ถือว่าเป็นคำสอนสุดท้ายของผทในฐานะอาจารย์ที่สมควรจะมีให้พวกเธอ จำเอาไว้ ไม่ว่าจะเกิดอะไรขึ้น ไม่ว่าจะเกิดเรื่องอะไร อย่าได้พูดคำว่า ‘ไม่เข้าเรียน’ แบบนี้ง่ายๆ พวกเธอไม่เคยรู้หรอกว่าไอ้คำว่าไม่เข้าเรียนของพวกเธอที่พูดออกมาง่ายๆ คือความพยายามของอาจารย์ที่ทุ่มเทแรงกายแรงใจทั้งชีวิตออกมาแค่ไหน! ชั้นเรียนวิชานี้ ผมไม่ต้องการให้พวกเธอใช้ชีวิตปกป้องมัน ผมขอแค่ให้พวกเธอยังจดจำเอาไว้ในใจ ยึดครองแค่พื้นที่เล็กๆ แห่งหนึ่ง...ให้มันมีคุณค่าตรงนั้นก็พอ!"
ห่างออกไปนั้น อาจารย์คณะสังคมศาสตร์ของเป่ยต้าพยักหน้าเห็นด้วย ยังร้องชมว่าไม่เลว จางเย่คนนี้ พอกำลังจะไป ถึงจะพูดอะไรดีๆ ออกมาได้สินะ!
ฉางข่ายเกอกับเจินซูฉวนเองก็มองจางเย่วูบหนึ่ง ทั้งสองหัวเราะ ใครบอกกันว่าจางเย่รู้จักแต่ด่าคน? ดูสิ หมอนี่พูดอะไรมีเหตุมีผลก็เป็นนะ!
เหล่านักศึกษาพอฟัง ก็ไม่ทราบแล้วว่าจะพูดอะไรดี
จางเย่หัวเราะน้อยๆ "เอาล่ะ แยกย้ายกันเถอะ ผมไม่ได้โดนไล่ออกสักหน่อย แค่พักงานเท่านั้นเอง ไม่แน่ว่าแป๊บๆ ก็ได้กลับมาแล้ว ถึงตอนนั้นพวกเราค่อยพบกันใหม่ ฮ่าๆๆ มีคนมาส่งผมมากขนาดนี้ ว่ากันตรงๆ ผมก็หวิวๆ นะเนี่ย ไม่อยากไปจากที่นี่เลยแฮะ..."
เหยามี่ร้องไห้ "อาจารย์จาง!"
นักศึกษาปีสามที่จางเย่ช่วยปกปิดความผิดให้สะอื้นเบาๆ "พวกเราก็ไม่อยากแยกจากคุณ!"
รุ่นพี่ซ่งกับเหล่านักศึกษาหญิงตาแดงรื้น!
จางเย่กล่าว "ผมไปแล้ว ทุกคนดูแลตัวเองนะ"
"อาจารย์จาง!"
"อาจารย์จางเย่!"
"ฮือๆๆ..."
จางเย่ก้มหน้าเดินขึ้นรถ สตาร์ทเครื่อง ทำใจกัดฟันออกรถไป ไม่กล้ามองตาเหล่านักศึกษามากนัก แต่เมื่อรถผ่านกลุ่มนักศึกษา เขาก็ยังเห็นเงาสะท้อนในกระจกมองหลัง พบว่าเหล่านักศึกษายังคงเดินตามรถ คนนับพันเดินตามมา!
คิดอยู่นาน กลับยังไม่อาจวางใจ จางเย่ได้แต่หยุดรถ เปิดประตูลงมากล่าว "เหยามี่ เสี่ยวซ่ง เสี่ยวโจว หลี่ลี่ หลี่อิง พวกเธอพาเพื่อนกลับเถอะ!" เขาเรียกชื่อบางคนได้ จึงเรียกตัวออกมาหลายคน จากนั้นขึ้นรถใหม่ เหยียบคันเร่งอีกครั้ง
แน่นอน รุ่นพี่ซ่งไม่ฟัง
รุ่นพี่โจวกับคนอื่นๆ ก็เดินตามมาต้อยๆ
BMW ขยับไปก้าวหนึ่ง นักศึกษาเดินตามก้าวหนึ่ง!
พอออกรถ คนนับพันก็เดินตาม ภาพนี้นั้นทำให้คนตื่นตกใจอย่างยิ่ง!
แม้แต่เหล่านักข่าวที่มีประสบการณ์สูง ยังไม่เคยเห็นภาพเช่นนี้มาก่อน ความเคารพเช่นนี้ ความเคารพจากนักศึกษาขนาดนี้ นับว่าไม่มีทางใช้สิ่งอื่นแลกมาได้!
จางเย่ทนทิ้งพวกเขาไม่ได้จริงๆ ได้แต่ขับรถไปช้าๆ ถึงหน้าประตูมหาวิทยาลัย เหล่านักศึกษายังไม่จากไป เขาทนดูไม่ได้ ได้แต่ลงจากรถอีกครั้ง มองใบหน้าที่ดื้อรั้นนับพัน มองกิ่งหลิวเรี่ยริมบึง เมฆขาว อาทิตย์อัสดง เขาต้องถอนใจเบาๆ อีกครั้ง
เขาหยุดลง
เหล่านักศึกษาก็หยุด
จากนั้น จางเย่เบิกตากว้าง อ้าปากพูดเบาๆ :
"ฉันจากไปช้าๆ"
"ดังที่เข้ามาช้าๆ"
"โบกมือเบาๆ"
"อำลาเมฆที่ฟ้าตะวันตก"
"หลิวทองที่ริมธารนั้น คือเจ้าสาวใหม่ของอาทิตย์อัสดง"
"เงาสะท้อนระยิบพราย คือใจอันหวั่นไหวของฉันเอง"
"บัวสายในโคลนตม ไหวเคลื่อนใต้น้ำน้อย"
"ภายใต้คลื่นบางเบาแห่งทะเลสาบเวยหมิง ฉันจึงหมายใจเป็นหญ้าใต้น้ำ!"
"เงาต้นอวี๋ในบึงน้ำ มิใช่น้ำพุแต่เป็นรุ้งสวรรค์"
"หญ้าน้ำกระจัดจาย คือเศษซากฝันของสายรุ้งหรือไม่"
"เสาะหาความฝัน? เช่นนั้นจงค้ำเรือไป ยังต้นธารอันหญ้ายังขจียิ่งกว่า"
"เรือน้อยใต้ธารดารา ร้องครวญใต้ผืนฟ้าประดับดาว"
"แต่ฉันจะครวญเพลงเช่นไร เมื่อความเงียบคือเสียงส่งอำลา"
"แมลงยังหยุดร้องเพื่อฉัน เงียบงันเพื่อค่ำคืนนี้ในเป่ยต้า!"
เหล่านักศึกษาฟังกันเงียบสงบ กลายเป็นงุนงงไปชั่วขณะ
อารมณ์ความรู้สึกในกลอนนี้ ความไม่ยินยอมนี้ คล้ายกลายเป็นมีดกรีดลึกลงหัวใจในทุกตัวอักษร
จางเย่ถอนใจเบาๆ อีกครั้ง
"เงียบเมื่อยามฉันจากลา"
"เช่นฉันเงียบงันเมื่อมาเยือน"
"โบกเอยโบกแขนเสื้อ"
"อย่าให้เมฆขาวติดมือไป"
เขาหมุนตัวก้าวขึ้นรถ ไม่หันกลับไปมองอีก จางเย่เหยียบคันเร่งออกจากประตูมหาวิทยาลัยไป!
บทกวี ‘ลาแล้วแคมบริดจ์’ ถูกจางเย่แก้ไขกลายเป็น "ลาแล้วเป่ยต้า" ทิ้งไว้เพียงความทรงจำและความดื้อรั้นสุดท้าย ไว้ในมหาวิทยาลัยแห่งนี้เอง!
====================
《再别康桥》‘ลาแล้วแคมบริดจ์’
轻轻的我 走了。
ฉันจากไปช้าๆ
正如 我轻轻的来。
ดังที่เข้ามาช้าๆ
我轻轻的 招手。
โบกมือเบาๆ
作别西天的云彩。
อำลาเมฆที่ฟ้าตะวันตก
那 河畔的 金柳，是 夕阳中 的 新娘，
หลิวทองที่ริมธารนั้น คือเจ้าสาวใหม่ของอาทิตย์อัสดง
波光里的 艳影，在我的心头 荡漾。
เงาสะท้อนระยิบพราย คือใจอันหวั่นไหวของฉันเอง
软泥上的青荇，油油的在水底招摇；
บัวสายในโคลนตม ไหวเคลื่อนใต้น้ำน้อย
在 未名湖的 柔波里，我甘心做一条 水草！
ภายใต้คลื่นบางเบาแห่งทะเลสาบเวยหมิง ฉันจึงหมายใจเป็นหญ้าใต้น้ำ!
那榆荫下的一潭，不是清泉，是天上虹；
เงาต้นอวี๋ในบึงน้ำ มิใช่น้ำพุแต่เป็นรุ้งสวรรค์
揉碎在浮藻间，沉淀着彩虹似的梦。
หญ้าน้ำกระจัดจาย คือเศษซากฝันของสายรุ้งหรือไม่
寻梦？撑一支长篙，向青草更青处漫溯，
เสาะหาความฝัน? เช่นนั้นจงค้ำเรือไป ยังต้นธารอันหญ้ายังขจียิ่งกว่า
满载一船星辉，在星辉斑斓里放歌。
เรือน้อยใต้ธารดารา ร้องครวญใต้ผืนฟ้าประดับดาว
但我不能放歌，悄悄是别离的笙箫；
แต่ฉันจะครวญเพลงเช่นไร เมื่อความเงียบคือเสียงส่งอำลา
虫儿也为我沉默，沉默是今晚的康桥！
แมลงยังหยุดร้องเพื่อฉัน เงียบงันเพื่อค่ำคืนนี้ในแคมบริดจ์!
悄悄的我走了。
เงียบเมื่อยามฉันจากลา
正如我悄悄的来。
เช่นฉันเงียบงันเมื่อมาเยือน
我挥一挥衣袖。
โบกเอยโบกแขนเสื้อ
不带走一片云彩。
อย่าให้เมฆขาวติดมือไป


*-*-*-*-*-*-*-*-*-*-*-*-*-*-*-*-*


[Go To Next Chapter]( ./69.md)