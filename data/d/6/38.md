##บทที่ 538 : การโต้กลับของจางเย่!
บนโทรทัศน์


ในห้องส่งเงียบไปวินาทีหนึ่ง


ก่อนพิธีกรจะรีบถาม "กลอนบทนี้ชื่อ?"


จางเย่หัวเราะ พูดผ่านโทรศัพท์ "หนทางไร้ผู้จร"


พิธีกรคนนั้นอุทาน "อาจารย์ยังคงมีฝีปากประดุจเทพเหมือนเคยนะครับ ทุกคนยังไม่ทราบว่าคราวนี้คุณทำไปเพื่ออะไร แต่ผมคิดว่ากลอนบทนี้ คงพอที่จะบอกทุกๆ คนได้แล้ว"


นักวิจารณ์หญิงที่ด้านข้างนั้นพอฟังกลอนบทนี้จบก็ทอดถอนใจอย่างสะทกสะท้อน กลอนบทนี้ประทับใจเธอมาก สีหน้าฉายชัดถึงความเสียดายเล็กน้อย "อาจารย์จาง เมื่อก่อนตอนที่ฟังกลอนของคุณ ฟังคุณบรรยาย อ่านงานเขียนของคุณ ล้วนแล้วแต่เต็มไปด้วยความฮึกเหิม มุ่งย้ำถึงแต่เรื่องคุณธรรม จะว่าไปก็เห็นคุณเขียนกลอนแบบนี้น้อยมากทีเดียวค่ะ"


นักวิจารณ์ชายยังกล่าว "ไม่ค่อยเจอจริงๆ"


นักวิจารณ์วัยกลางคนอีกท่าน "ไม่คุ้นชินเลย"


จางเย่กล่าวกับอีกฝ่าย "นั่นสิครับ ผมเองก็ไม่ค่อยชินเหมือนกัน"


ติดต่อจางเย่ได้โดยไม่คาดคิด ได้สัมภาษณ์อีกฝ่าย ทั้งยังมีงานกลอนชิ้นใหม่ออกมาในระหว่างการถ่ายทอดสดรายการ ‘จุดเดือด’ เท่านี้ตัวพิธีกรเองก็พอใจมากแล้ว ในหูฟังของเขามีเสียงของผู้กำกับดังขึ้น เขาจึงหยุดถามอะไรจางเย่ต่อ ได้แต่กล่าวขอบคุณจางเย่ไม่กี่คำก่อนวางสายไป ในเมื่อจางเย่ไม่ยินดีประนีประนอมและเลือกทางเดินของตัวเองไปแล้ว ทางพวกเขาจะทำตัวสนิทสนมกับจางเย่นักก็ไม่ได้ ในเมื่อมี SARFT คอยกำกับพวกเขาอยู่ ดังนั้นจึงไม่ได้ถามอะไรชายหนุ่มเพิ่มเติม เพียงหยุดสัมภาษณ์ไว้เท่านี้


……


เรทติ้งของรายการ ‘จุดเดือด’ นั้นถือว่าสูงกว่าปกติ แม้จะไม่ได้เรียกว่าดีเด่อะไร แต่ก็ไม่ได้แย่ รายการนี้ปกติถ่ายทอดทาง CCTV 1 ซึ่งถ่ายทอดสดไปถึงหลายพันหมื่นหลังคาเรือน


คนที่ดูรายการสดพอได้ฟังกลอนบทนี้


ทั้งในกระดานสนทนาของสถานี เวยป๋อ พลันล้วนปะทุดุเดือด!


"กลอนที่ดี!"


"หนทางที่น้อยคนเดินผ่านอันประเสริฐ!"


"ช่างเป็นความสามารถชั้นสูง!"


"นั่นสิ อาจารย์จางนับว่ามอบชีวิตให้กับผลงานวรรณกรรมแล้ว!"


"เป็นกลอนที่น่าสนใจจริงๆ กลอนแบบนี้นักเขียนหลายคนใช้เวลาทั้งชีวิตยังเขียนออกมาไม่ได้ อาจารย์จางเย่พอมาถึง แค่อ้าปากก็พ่นออกมาได้ อย่างกับผักกาดที่อยากได้แค่ไหนก็มีแค่นั้น อยากได้เท่าไรเอาไปเท่านั้นอย่างไรอย่างนั้น คนกับคน เทียบกันไปก็มีแต่ตายกับตายจริงๆ!"


"ความหมายแบบรวบรัดของกลอนบทนี้คือเลือกทางที่แตกต่างจากใคร! แต่ละก้าวของอาจารย์จางเย่ ทั้งนิสัย ทั้งลักษณะ ล้วนแต่อยู่ในกลอนบทนี้เอง!"


"ขอสนับสนุนอาจารย์จางเย่!"


"ใช่ คุณเลือกทางสายไหน เดินทางสายไหน พวกเราจะตามไป!"


"เอาเลย รบกับมันแม่*เลย พวกเราเหล่าแฟนคลับจางเย่ต้องกลัวใครล่ะเว้ย!"


"สู้ก็สู้สิ! มา! ไม่ปลดก็อย่าปลด! ชีวิตคนชาติหนึ่ง มีความสุขเป็นสำคัญ! ต่อให้ชีวิตนี้อาจารย์จางจะกลับวงการเข้าวงการไม่ได้ พวกเราก็ยังจะรอ!"


"เห็นด้วย ตายเป็นตาย!"


"+1!"


"ตายเป็นตาย รออาจารย์จางหวนคืน!"


แน่นอนว่ามีคนไม่เห็นด้วยก็มาก


"ทำแต่เรื่อง!"


"รอบนี้จางเย่ตายแน่นอน!"


"ใช่ ความจริงพิสูจน์ข้อความคาดการณ์ของเดลได้ เขาควรจะได้ยินดีกับแสงสีและเกียรติยศ แต่กลับไม่อาจฉวยโอกาสนี้ไว้ได้ ทั้งยังบ่ายเบี่ยง? ตอนนี้ถึงเขาจะดังจนหยุดไม่อยู่ ได้ขึ้นพาดหัวอย่างต่อเนื่อง แต่จะเป็นแบบนี้ไปทั้งชีวิตได้เหรอ? ผ่านไปไม่นานพอหมดกระแสแล้วจะทำอย่างไร? ไม่คิดจะเข้าวงการบันเทิงแล้วหรือ? ถ้างั้นอย่างน้อยๆ ก็แสดงความจำนงดีๆ ไม่ได้รึไง? จะบีบต่อไปคิดว่าจะเอาชนะทางการได้เรอะ? พวกเขาไม่ยอมปลดแบน คุณจะทำอะไรได้?"


……


SARFT


"ท่านประธาน ผู้จัดการเฉิน!"


"ว่ายังไง?"


"เบื้องบนให้ผมรายงานว่า ผู้บริหารหวังของหน่วยงานใหม่กำลังมาตรวจออฟฟิศครับ!"


"หือ? ไวขนาดนี้? ไม่ใช่บอกว่าตอนเที่ยงเหรอ?"


"ตอนเที่ยงเป็นพิธีการครับ ท่านผู้บริหารหวังจะมาถึงตั้งแต่เช้า ตอนนี้กำลังเข้าออฟฟิศแล้ว บอกว่าอยากจะรู้จักกับที่ทำงานใหม่ก่อน เขากำลังเดินทางมา ใกล้ถึงที่นี่แล้วครับ"


"ได้ พวกเราทราบแล้ว!"


"ทำความสะอาดเร็ว!"


"ท่านประธาน เรื่องจางเย่จะทำยังไงครับ?"


"ถ้าเกิดเขาถามก็บอกไป ไม่ต้องปกปิด!"


……


ไม่นานัก


SARFT มีประกาศใหม่ออกมา


ตอนขึ้นต้นก็คือเรื่องของการแต่งตั้นคนใหม่ หวังฉางเหล่ยจะเข้ามาเป็นผู้บริหารหน่วยงาน


หลังจากนั้น มีคำสั่งต่อมาลงมาอย่างรวดเร็ว ไม่ทราบเป็นคำสั่งของใคร ทั้งไม่ทราบว่าเป็นคำสั่งเพราะการถ่ายทอดสดของ BTV1 หรือเพราะมีคนเข้าข้างจางเย่มากกันแน่ แต่ทางหน่วยงานที่รับผิดชอบเรื่องการควบคุมการออกอากาศของศิลปินผู้มีความประพฤติมิชอบสั่งลงมา ให้การอนุมัติการปลดแบนของศิลปินสี่คนที่ยื่นคำร้องเข้ามาในทันที ก่อนจะเน้นย้ำเรื่องการควบคุมการออกอากาศของศิลปินผู้มีความประพฤติมิชอบและให้สื่อทำการควบคุมอย่างเคร่งครัด!


ดูจากเนื้อหาแล้ว ท่าทางประกาศฉบับนี้จะเล็งเป้ามาที่ BTV 1


ดูจากตัวเนื้อความแล้ว ในเอกสารระบุว่าดาราผู้มีความประพฤติไม่เหมาะสมผู้ใดที่ยังไม่ยอมประนีประนอม หรือมีเจตนาก่อความไม่สงบจะได้รับโทษเพิ่มขึ้น ท่าทางจะระบุเป้ามาถึงจางเย่ชัดๆ


"มาแล้ว!"


"เอาอีกแล้วสิ!"


"สถานการณ์ศึกดุเดือดยิ่งกว่าเดิม ถอยไม่ได้แล้ว!"


เหล่าชาวเน็ตผู้เป็นกลางกำลังดูสถานการณ์
ขณะนั้น ความพยายามจะกดดันศิลปินผู้มีความประพฤติมิชอบก็เริ่มต้นอีกครั้ง สถานการณ์ดูจะร้ายแรงขึ้น ทางออกของจางเย่ดูยิ่งบางเบาลงไปอีก


……


ที่โรงแรม


บรรยากาศที่นี่กลับไม่วุ่นวายอย่างโลกภายนอก


"กลอนไม่เลวเลย" อู๋เจ๋อชิงเดินมานั่งลงที่โซฟา ค่อยๆ วางถ้วยชาลงอย่างแผ่วเบา "ตีกับคนอีกแล้วเหรอ?"


จางเย่กระแอม "ดูเวยป๋อผมแล้วเหรอครับ?"


อู๋เจ๋อชิงตอบ "ดูแล้ว"


จางเย่คิดจะอธิบายว่าทำไมเขาต้องทำอย่างนั้น แต่ไม่ทันได้พูดอะไร อู๋เจ๋อชิงก็เปลี่ยนเรื่อง ไม่ได้คิดจะจิกเรื่องนี้ต่อ


หญิงสาวหัวเราะ "นิยายถึงไหนแล้วล่ะ?"


"เอ่อ ใกล้จบแล้ว" จางเย่ตอบ


"ไม่ได้อู้ใช่ไหม? มา ฉันตรวจหน่อยสิ"


จางเย่ยิ้มน้อยๆ เปิดไฟล์ให้เธออ่าน "เมื่อเช้าตื่นมาก็เขียนเลย นอกจากโพสต์เวยป๋อนิดๆ หน่อยๆ รับสายบ้าง ผมก็ไม่ได้ทำอย่างอื่นเลย ดูเลยไหม?"


เธอกล่าว "พี่สาวดูในมือถือแหละ นายเขียนต่อเถอะ"


จางเย่รับคำ "เขียนตอนนี้เหรอ?"


เธอถามกลับ "ทำไมตอนนี้จะเขียนไม่ได้ล่ะ?"


"...ก็ได้" จางเย่พยักหน้า


ทุกครั้งที่จางเย่ก่อเรื่อง เพื่อนและญาติพี่น้องต้องเข้ามาถามเขาเรื่องนี้ พวกนั้นล้วนต้องการทราบว่าเกิดอะไรขึ้น ก่อนจะดุด่าเขาสักเล็กน้อย เป็นเช่นนี้ทุกคนเสมอๆ ยกเว้นเพียงอู๋เจ๋อชิง เธอไม่เหมือนใครเลยสักนิด ไม่ถามอะไรเรื่องที่จางเย่ปฏิเสธการยื่นเอกสารขอปลด กลับกัน เธอเพียงแนะให้เขาเขียนนิยาย สนับสนุนเขา ซึ่งเรื่องนี้ช่วยให้จางเย่ไม่ต้องมัวเสียเวลาอธิบาย และที่สำคัญนี่ทำให้เขารู้สึกดีเหลือเกิน


กับคุณอู๋ เขาไม่เคยต้องพูดอะไรมากความ ไม่ว่าจะทำอะไร ขอแค่คิดว่าถูกต้อง ขอแค่ยืนยันหนักแน่น คุณอู๋ล้วนเข้าใจและให้การสนับสนุน


เขียนเถอะ!


จางเย่รัวคีย์บอร์ดอีกครั้ง!


คุณอู๋ที่อยู่ข้างๆ เขาลุกขึ้น ใช้โทรศัพท์ห้องโทรหาพนักงาน สั่งของสดขึ้นมา ซึ่งเป็นบริการของทางรีสอร์ทเช่นกัน คุณอู๋เริ่มทำอาหาร ทักษะการทำอาหารของเธอนั้นยอดเยี่ยม ล้าง หั่น ตัด ช้าๆ และมั่นคง เปี่ยมไปด้วยเสน่ห์ของความเป็นแม่ศรีเรือน


หนึ่งตอน!


หนึ่งตอน!


อีกหนึ่งตอน!


จนถึงเที่ยงสามสิบห้านาที ในที่สุดจางเย่ก็หัวเราะร่าเริง ดีดนิ้วแล้วอัพโหลด ‘บันทึกอู้คง’ ตอนสุดท้ายขึ้นไป ถ้าไม่นับตอนพิเศษ เรื่องนี้นับว่าจบลงแล้ว!


อู๋เจ๋อชิงที่กำลังทำกับข้าว ได้ยินเช่นนี้ก็เงยหน้าขึ้น "เขียนจบแล้ว?"


จางเย่ยืดเหยียดบิดร่างกายคลายเมื่อยขบ "เขียนจบหมดแล้ว! สำเร็จเสร็จสมบูรณ์!"


"หิวหรือยัง?"


"หิวมากๆ!"


"คิกๆ ก็ได้ งั้นรอก่อนนะ"


"ลำบากคุณแล้วอู๋"


"ไม่ลำบากเลย"


คุณอู๋เปิดเตา เริ่มทำกับข้าว


จางเย่ยังคงนั่งยิ้มแย้มเบิกบานอยู่บนเก้าอี้ คลิกเมาส์อ่านคอมเมนต์ไปเรื่อย


……


ในพื้นที่คอมเมนต์ของบล็อก


"ไอ้หยา!"


"บันทึกอู้คงเขียนจบแล้ว!"


"วันนี้คนแซ่จางช่างคึกคัก! เขียนจบแล้วเหรอเนี่ย!"


"สองวันนี้มีเรื่องวุ่นวายตั้งมากมาย จางเย่กลับไม่ได้รับผลกระทบอะไรเลยสักนิด! เขียนเร็วขนาดนี้ ในเวลาแค่นี้ ต้องชื่นชมเขาสักคำล่ะ!"


"อาจารย์จางมีความสามารถในการผลิตผลงานสูงโคตร! ดูคนอื่นสิ เขียนนิยายแค่แสนกว่าคำ ยังใช้เวลาเป็นเดือน บางคนถึงกับลากไปเป็นปีหรือหลายปี! แต่ดูอาจารย์จางสิ นิยายยอดเยี่ยมแบบนี้ใช้เวลาเขียนไม่กี่วัน? ทั้งยังมีมาตรฐานขนาดนี้?"


"ฉันล่ะยอมใจจางเย่จริงๆ ไม่ว่านิสัยเขาจะห่วยขนาดไหน แต่เวลาเขาทำอะไรจริงๆ จังๆ สะบัดปากกา ออกปาก สะบัดมือ แต่ละคำที่ออกมาล้วนทำให้ผู้คนต้องตะลึง! ไหนจะกลอนที่ทำให้คนต้องหวั่นไหว ทำให้ต้องนึกทบทวน เซี่ยงเซิงและทอล์คโชว์ที่ทำให้ทุกคนต้องหัวเราะลั่น นิยายที่ทุกคนต้องยินดีและเศร้าโศก ลืมเรื่องราวความทุกข์ในชีวิตเหล่านี้อีก สำหรับจางเย่ แม้ทุกคนจะมีความเห็นที่หลากหลาย แต่ก็ปฏิเสธไม่ได้ว่าผลงานของเขาน่ะ ทำออกมาอย่างจริงจังทุกครั้งใช่ไหมล่ะ? ส่วนพวกคนมีอำนาจน่ะเหรอ? ทำอะไร? ได้แต่บอกว่านี่นั่นไม่ได้! อะไรก็ไม่ดี! บอกแต่ว่าอาจารย์จางควรถูกแบนเพราะเขาทำนี่นั่นไม่ถูกต้อง อยากจะถามกลับหน่อยว่าพวกคุณทำถูกทุกอย่างหรือ? ตั้งแต่เช้ายันเย็น ทำถูกต้องหมดหรือ?"


จากนั้นมีคนเริ่มรวบรวมประโยคคลาสสิกจากเรื่อง ‘บันทึกอู้คง’ มาให้เน้นๆ!


โควท1 : ข้าหวังให้ฟ้าผืนนี้ ไม่อาจบดบังสายตาข้าได้อีก ข้าหวังให้ดินแผ่นนี้ ไม่อาจปกคลุมใจข้าได้อีก หวังให้สรรพชีวิต ล้วนเข้าใจความคิดข้า หวังให้พุทธะทั้งหลาย สาบสูญไปให้หมดสิ้น!


ด้านล่างมีคนมาต่อ


"ยอดเยี่ยม!"


"ประโยคนี้องอาจมาก!"


"คลาสสิกที่สุด! ชอบแทบตายแน่ะ!"


"นิสัยของจางเย่แสดงออกมาในประโยคนี้ชัดเจนมาก เขาคือคนประเภทที่กล้าเรียกตัวเองว่าเป็นนายของฟ้าดิน! เขาหยิบยืมนิยายเรื่องนี้มาถ่ายทอดความคิดของเขานี่เอง!"


โควท 2 : ฟากฟ้าบีบคั้นข้า ก็ผ่าแยกฟากฟ้าเป็นสอง แผ่นดินฉุดรั้งข้า ข้าจะกระทืบให้แผ่นดินถล่มทลาย ข้าเกิดมาถือเป็นอิสระ ใครกล้าค้ำหัวข้าอีก!


"ท่อนนี้ก็ดี!"


"ฉันชอบท่อนนี้มากกว่า!"


"เยี่ยม!"


โควท3 : หากเทพไม่ชั่วช้า เหตุใดถึงรับคำวิจารณ์น้อยนิดไม่ได้? หากเทพไม่บ้าคลั่ง เหตุใดต้องควบคุมชะตาของสรรพชีวิตพันหมื่นไว้ในมือ?


"ท่อนนี้มีความหมาย!"


"ประโยคนี้ฉันเห็นมาหลายรอบแล้ว จางเย่แสดงความเห็นชัดเจนมาก!"


"มีแต่จางเย่นั่นแหละที่กล้า คนอื่นๆ ใครกล้าพูดแบบนี้บ้าง!"


"ประโยคนี้คือคำถามของจางเย่เอง นั่นสินะ ถ้าพวกคุณไม่ชั่วช้า ทำไมคนอื่นๆ ตั้งคำถามนิดหน่อยถึงรับไม่ได้? หาว่าเป็นการกบฏ? ถือว่าเป็นการไม่เชื่อฟัง? ถ้าพวกคุณไม่ได้เดือดร้อนอะไร ทำไมถึงเอาแต่สั่งให้คนอื่นต้องฟังคำสั่งโดยไม่มีเงื่อนไข? บ่นนิดบ่นหน่อยก็ไม่ได้?"


"ด่าได้เด็ด!"


"แม่*สะใจฉิ*! นี่แหละตรงใจฉันเลยเว้ย!"


"ฉันรู้แล้วๆ ความจริง ‘บันทึกอู้คง’ ตั้งแต่ต้นจนจบคือเสียงร่ำร้องของจางเย่ คือการตอบกลับของจางเย่ SARFT เพิ่งจะประกาศแบบนี้ จางเย่ก็เขียนนิยายจบทันที นี่ประกาศท้ารบกันชัดๆ!"


"ถึงจะช่วยอะไรมากไม่ได้ แต่ฉันขออยู่ฝ่ายจางเย่!"


"ใช่ สนับสนุนจางจอมตอกหน้า!"


"ทุกคนออกมาสนับสนุนจางเย่กันเถอะ! ถ้าใช้ประโยคใน ‘บันทึกอู้คง’ พูดล่ะก็ --- ถึงข้าจะเป็นแค่หมู แต่ ข้า จะ ไม่ ยอม ให้ พวก แก ข่ม เหง!"


"พูดได้ดี!"


"พวกเราจะไม่ยอมให้พวกแกข่มเหง!"


SARFT เพิ่งออกคำสั่งเพิ่มเติมลงมา จางเย่ก็คิดทางโต้กลับแล้ว!


การศึกเริ่มดุเดือดขึ้นอีกครั้ง!


สถานการณ์ยิ่งกระชั้นถี่ขึ้น!


*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./39.md)