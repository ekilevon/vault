##บทที่ 526 : ผมก็แค่รู้สึกว่าแหวนวงนี้ไม่เลวเท่านั้นเองล่ะครั
บรรยากาศในงานลุกเป็นไฟ


คนที่ไม่ทราบเรื่องเห็นเหตุการณ์ บรรยากาศ และเสียงเชียร์แล้ว คงคิดว่าทีมฟุตบอลจีนได้แชมป์ฟุตบอลโลกแน่ๆ เป็นอารมณ์ระดับนั้นเชียวแหละ!


"ยอดเยี่ยม!"


"จางเย่หล่อโคตรๆ!"


"อาจารย์จางฉันรักคุณ!"


"จางเย่ฉันก็รักคุณ!"


พวกเด็กๆ ในกลุ่มผู้ชมตะโกนกันลั่น


มีบางคำ เหล่านักคณิตศาสตร์ทั้งหลายได้ยินยังต้องอมยิ้ม


เหล่านักข่าวทั้งในประเทศและต่างประเทศถือกล้องกับไมโครโฟนตรงกันเข้ามา เริ่มสาดคำถามเป็นปืนกลทันที!


พื้นที่ในลานไม่กว้าง เดิมทีก็เต็มอยู่แล้ว บัณฑิตว่านเห็นดังนั้นก็รีบบอก "รอสักครู่นะครับ อย่าเพิ่งเบียดกันเข้ามา ขอเวลาสักครู่นะครับ อย่าเพิ่งเบียด ถอยออกไปก่อนนะครับ"


เหล่านักคณิตศาสตร์ตรงเข้าไปปกป้องกระดานไว้บอร์ดด้วยความเอาใจใส่ เพื่อให้แน่ใจว่าจะไม่มีใครเบียดเสียดเข้ามาจนเสียหาย อย่างกลัวว่าจะมีคนเผลอปาดเช็ดข้อความบนกระดานออกไปด้วย เพราะพวกเขาทราบดีว่าข้อความบนกระดานนี้มีค่าเกินประมาณ!


ศาสตราจารย์ฉีพบตัวจางเย่แล้ว "จางน้อยใช่ไหม?"


"ครับ?" จางเย่ไม่รู้จักเขา


ซินหย่าแนะนำเขาจากด้านข้าง "ท่านนี้คือศาสตราจารย์ฉี เป็นหนึ่งในผู้ได้รับรางวัลเกียรติยศสูงสุดของประเทศเมื่อปีก่อน นับเป็นเสาหลักของวงการคณิตศาสตร์"


จางเย่ฟังแล้วก็นึกได้ เอ้อ....ก็ไม่รู้จักแฮะ!


ศาสตราจารย์ฉี "พวกเราจะขออนุญาตจากคุณสำหรับสามสิบเก้ากระดานที่คุณเขียนไป พวกเราจะเก็บเอาไว้ได้ไหมครับ? พวกเราจะให้องค์กรทางคณิตศาสตร์ที่เกี่ยวข้องทำการพิสูจน์ทราบ ต่อไปภายหลัง กระดานเหล่านี้จะกลายเป็นของประเทศเรา และเป็นสมบัติล้ำค่าของวงการ กลายเป็นวัตถุสำคัญในประวัติศาสตร์คณิตศาสตร์ของโลก อาจได้จัดแสดงด้วย ถ้าเก็บไว้ดีๆ ผ่านไปหลายสิบปีก็ไม่เป็นปัญหา ผลงานนี้เป็นคุณทำขึ้น พวกเราจึงต้องขอคำอนุญาตจากคุณให้เก็บรักษา"


เหลือชื่อไว้ให้คนรุ่นหลัง?


เพื่อวงการคณิตศาสตร์?


เอ่อ ก็เป็นแหล่งที่มาของชื่อเสียงที่ไม่เลวนะ แถมเป็นแหล่งที่มีความมั่นคงด้วย


ชัดเจนว่าจางเย่ย่อมยินดี "ได้ครับ พวกคุณเอาไปได้เลย ผมเก็บไว้ก็เปล่าประโยชน์" เพิ่งพูดจบ ตรงหน้าก็มีเหล่าคนต่างชาติกรูกันเข้ามา


คนแรกเป็นนักคณิตศาสตร์หญิงชาวอังกฤษ "Hi"


"ไฮ" จางเย่ตอบกลับ


นักคณิตศาสตร์หญิงใช้การจับมือทักทายกับเขาอย่างสุภาพ ยิ้มน้อยๆ "ฉันชื่อเจนนิเฟอร์ ยินดีที่ได้รู้จักนะคะ จางจากประเทศจีน"


จางเย่พอฟังออก แก้ไขให้เธอ "จางเย่ จางเย่จากประเทศจีนครับ"


นักคณิตศาสตร์หญิงพยายามสะกดตามเขา "...จาง...แหย?"
(จางแหย แปลได้ว่านายท่านจาง หรือคุณปู่จาง)


จางเย่หัวเราะ "ไม่ต้องเกรงใจครับ คุณอายุมากกว่าผมอีก" คราวนี้เขาพูดเป็นภาษาจีน


ล่ามภาษาอังกฤษคนนั้นเหลือกตาขาวใส่ พูดไม่ออกอยู่ครึ่งค่อนวัน ตัดสินใจว่าจะไม่แปลออกมาให้นักคณิตศาสตร์หญิงได้ยินจะดีกว่า อย่างไรเสียก็ไม่มีทางจะแปลให้ภาษาอังกฤษเข้าใจได้อยู่ดี


ชายวัยกลางคนจากเยอรมันก็เข้ามาทักทายเขา


จากนั้นตามด้วยเหล่านักคณิตศาสตร์จากญี่ปุ่น ฝรั่งเศสและประเทศอื่นๆ


"สวัสดีครับ"


"ผมชื่อคาโต้"


"ผมชื่ออดอล์ฟ ยินดีต้อนรับคุณสู่ฝรั่งเศสทุกเมื่อ"


"ยินดีต้อนรับคุณสู่เยอรมันนะครับ พวกเราจะให้การต้อนรับคุณอย่างดีที่สุด"


จางเย่ไม่วางท่าใหญ่โต จับมือทำความรู้จักกับพวกเขาแต่ละคน และเพราะมีล่ามแปลภาษาให้ทั้งสองฝ่าย การทำความรู้จักจึงเป็นไปอย่างราบรื่น


ฝ่ายจีนไม่ได้เข้าร่วมการทำความรู้จักนี้ด้วย ไม่มีความจำเป็นที่จะมาทำอะไรตอนนี้ในเมื่อพวกเขามีโอกาสทำความรู้จักกับจางเย่อีกมาก ข้อความคาดการณ์เพิ่งจะพิสูจน์ได้วันนี้ ยังคงต้องทำการตรวจสอบอย่างละเอียดถี่ถ้วนอีกครั้ง ตอนนี้แค่ทำการตรวจสอบคร่าวๆ และยังคงต้องการคนอีกมากในการตรวจสอบ นี่คือเหตุผลที่ต่อไปนี้พวกเขายังมีโอกาสได้ติดต่อกับจางเย่อีกมาก อย่างไรเสียในเมื่อเป็นเพื่อนร่วมชาติ พวกเขาจึงไม่กลัวว่าจางเย่จะหนีไปไหน


อีกด้านหนึ่ง


บัณฑิตว่านโดนเหล่านักข่าวรุมล้อม


"บัณฑิตว่าน!"


"ผมเป็นนักข่าวจากซินหัวครับ!"


"การคาดการณ์ของเดลพิสูจน์ได้แล้วเรียบร้อย มีอะไรอยากจะบอกไหมครับ?"


บัณฑิตว่านหัวเราะ กล่าวด้วยความภาคภูมิใจ "ผมไม่คิดมาก่อนเลยว่า ในชีวิตนี้ผมจะได้เห็นคนไขปริศนาข้อความคาดการณ์ของเดลได้ เรื่องนี้ทำให้คนต้องตกตะลึงกันจริงๆ แถมยังเป็นเรื่องที่ยากจะเชื่อ" จากนั้นยืดอก ทุบอกตนเองหัวเราะ "ใจผมยังเต้นรัวอยู่เลย ผมว่ามีหลายคนที่เป็นเหมือนผมนี่แหละ การที่ได้เห็นภาพสดวันนี้เป็นเรื่องที่ชวนภาคภูมิใจ ทั้งยังทำให้ยืดอกได้เต็มภาคภูมิ เพราะว่าคนที่สามารถไขปริศนานี้ได้ เป็นคนจีนเราเอง ทั้งยังเป็นคนหนุ่มวัยเพียงยี่สิบกว่าปี!" จากนั้นหันไปหาผู้เฒ่าหรง


ผู้เฒ่าหรงหัวเราะฮ่าๆ บอกกับสื่อ "กลับไปแล้ว พวกเราจะตั้งทีมชำนาญการพิเศษทำการทดสอบยืนยันการพิสูจน์นี้ไปทีละขั้น ทั้งยังขอเชิญนักคณิตศาสตร์ทั้งในและต่างประเทศเข้าร่วมด้วย เพื่อเร่งการยืนยันให้เร็วที่สุด เมื่อได้คำตอบ เราจะทำการแถลงข่าวในทันที"


ก่อนหน้านี้ เมื่อมีข้อความคาดการณ์ระดับโลกใดๆ ได้รับการพิสูจน์ ฝ่ายจีนได้แต่มีหน้าที่ส่งนักคณิตศาสตร์บินไปมีส่วนร่วมในการพิสูจน์เท่านั้น แต่ว่าคราวนี้ จางเย่ได้สร้างชื่อเสียงเกียรติยศ ทำให้พวกเขาได้กลายเป็นผู้นำแทน!


นักคณิตศาสตร์คนอื่นๆ ก็ได้รับสัมภาษณ์ด้วย


วังอี้หมิง "ตอนนี้ผมยังตื่นเต้นไม่หายแน่ะ!"


ซินหย่า "อย่าถามฉันเลยค่ะ คิกๆ ฉันยังไม่ได้สติกลับมาเลย รู้สึกเหมือนอยู่ในฝันอย่างนั้นแหละ"


ขณะนั้น ตรงหน้าของจางเย่พลันว่างโล่ง เหล่านักข่าวที่ตอนแรกไม่มีโอกาสเบียดเสียดเข้าไป ต่างวิ่งทึ่ดๆๆ กันเข้าไปล้อมจางเย่ต่อ บางคนที่กำลังสัมภาษณ์เหล่านักคณิตศาสตร์ เห็นอย่างนั้นก็รีบถอนตัวออกไป ลากกล้องวิ่งไปทางจางเย่!


"ดังนั้นนักคณิ..." หานเหอเหนียนกำลังดีใจที่ได้ออกสัมภาษณ์ ขณะที่กำลังพูดอย่างจริงจัง สุดท้ายแค่พริบตาเดียว ตรงหน้าเขาก็ไม่มีใครอยู่แล้ว! หานเหอเหนียนขยี้ส้นเท้าด้วยความเจ็บใจ อับอายจนแทบจะสาปแช่ง พวกนายแม่*ทำไมเลือกปฏิบัติงี้วะ!


นั่นก็ช่วยไม่ได้ ใครๆ ก็ทราบว่าวันนี้ตัวหลักคือจางเย่!


"อาจารย์จาง!"


"อาจารย์จาง!"


เหล่านักข่าวเข้ามาล้อมจางเย่ แสงแฟลชจากกล้องวาบไหวไม่หยุด ไมค์มากกว่ายี่สิบตัวยื่นส่งเข้ามาให้เขาเรื่อยๆ นักข่าวหญิงถึงกับต้องย่อตัวทางข้างหลังจางเย่ ส่วนใบหน้าเธอแทบจะชนกับหลังเขา เธอยังยื่นไมโครโฟนผ่านรักแร้ของเขาด้วยความกระอักกระอ่วน ไมค์วางบนหน้าอกเขา นักข่าวเองก็แสดงทักษะส่วนตัวและความสามารถในการปรับตัวกันออกมา ยอมลำบากตัวเองเพื่อให้ได้สิ่งที่ต้องการ เป็นภาพที่ช่วนตื่นตะลึง!


จางเย่เองก็พลอยตกใจไปด้วย บ้ากันไปใหญ่แล้ว! เกิดบ้าอะไรกันเนี่ย เขามีชื่อเสียงมาก็พอสมควร ยังไม่เคยเจอนักข่าวมากขนาดนี้มาก่อน แถมมีนักข่าวต่างประเทศด้วยอีก


นักข่าวหญิงคนหนึ่งเบียดเข้ามาไม่ได้ ตะโกนถามมาจากวงนอก "อาจารย์จาง ขอถามว่าคุณไปศึกษาคณิตศาสตร์มาได้อย่างไร?"


นักข่าวหนุ่มในกลุ่มสื่อมวลชนกล่าว "ข้อความคาดการณ์ของเดลกลายเป็นคำถามเหมือนไก่กับไข่อะไรเกิดก่อนกัน เป็นคำถามที่ยากจะตอบ เดิมคิดว่าไร้หนทางพิสูจน์ ทำไมคุณถึงคิดได้?"


นักคณิตศาสตร์และผู้เข้าชมคนอื่นๆ ก็เงียบ เหลือบตามองมาทางจางเย่ พวกเขาเองก็สงสัยเป็นอย่างยิ่ง ทั้งยังอยากจะฟังว่าเขาจะตอบคำถามนี้อย่างไร


ฝูงชนกำลังรอคำตอบ


จางเย่กระแอม กล่าวว่า "ขอแค่มีคำถาม อย่างนั้นย่อมต้องมีวิธีตอบ แม้แต่คำถามอย่างไก่กับไข่อะไรเกิดก่อนกันก็ยังมีคำตอบ"


นักข่าวสงสัย "คุณรู้เหรอคะ?"


จางเย่ยิ้ม "รู้สิครับ"


นักข่าวหญิงถาม "งั้นไก่กับไข่อะไรเกิดก่อนคะ?"


"ต้องเป็นไก่แน่อยู่แล้ว" จางเย่ตอบคำถามนี้โดยไม่ต้องคิดอะไร


นักข่าววัยกลางคนอีกคนไม่เชื่อ เถียง "งั้นไก่ตัวแรกเกิดขึ้นมาได้ยังไงครับ?"


จางเย่ยังคงแถต่อไปโดยไม่ลังเล "เพราะความอยู่รอดมันบังคับ"


ผู้ชมพอฟัง ตอนแรกยังคงตามความคิดของจางเย่ไม่ทัน ต่อมาเมื่อใคร่ครวญดีๆ เหล่านักข่าวจากจีนล้วนแทบจะเป็นลม!


ผู้ชมชายที่กำลังดื่มน้ำอยู่บางคน ฟังมุกนี้เข้าไปถึงกับพ่นน้ำพรวด!


"ฮ่าๆๆ!"


"เพราะความอยู่รอดมันบังคับ?"


"นั่นมันไก่แบบไหนกันวะ!"
(อธิบายมุก : ไก่ (จี - 鸡) แปลได้อีกว่าโสเภณี)


"พรืด! ปากจางเย่นี่มันได้จริงๆ ว่ะ!"


"จางเย่เป็นมืออาชีพเซี่ยงเซิงนี่หว่า! มาสัมภาษณ์ยังจะเล่นอีก!"


หลายคนหัวเราะฮ่าๆ ลั่น หลายคนได้แต่ยิ้มเจื่อนๆ โดยเฉพาะนักคณิตศาสตร์ของจีนทัั้งหลาย ศาสตราจารย์ฉีกับวังอี้หมิงได้แต่มองบนใส่! นี่มันสื่อต่างชาตินะ พูดอะไรกันเนี่ย โชคดีนะที่พวกฝรั่งมันฟังไม่รู้เรื่องน่ะ!


จางเย่เสริมคำหนึ่ง "เอาล่ะ พูดกันจริงๆ ละกันนะ"


เหล่านักข่าวแทบจะร้องไห้ น้องสาวนายน่ะสิ! พวกเราน่ะจริงจังกันนะเว้ย!


มีนักข่าวยิงคำถาม "ทำไมคุณถึงได้พิสูจน์ข้อความคาดการณ์ของเดลล่ะครับ?"


นักข่าวสาวอีกคนถามต่อ "นั่นสิคะ ทำไมถึงได้เลือกเวลาและโอกาสนี้ในการไขปริศนาระดับโลกชิ้นนี้กัน?"


นักข่าวอาวุโสอีกคนถึงกับเจาะลึก "คุณกำลังพยายามแสดงพลังของวงการคณิตศาสตร์จีนหรือเปล่าครับ กำลังบอกกับเด็กๆ ของประเทศเราทุกคนว่าคณิตศาสตร์ของประเทศเราก็เป็นแนวหน้าของโลกเช่นกัน ถึงได้ใช้โอกาสการแข่งขันโอลิมปิกคณิตศาสตร์ระดับเยาวชนนี้มาทำการพิสูจน์ที่ชวนอัศจรรย์? เพื่อเป็นกำลังใจให้เด็กๆ?"


"หรือว่าเพราะผลการแข่งครั้งนี้ไม่เป็นที่น่าพอใจ ดังนั้นคุณถึงลุกขึ้นมากอบกู้?"


ข้อความคาดการณ์นี้ถูกไขออกได้ นักข่าวทุกคนก็กำลังรอคำตอบของเขา


เพื่อเด็กๆ?


เพื่อชื่อเสียง?


เพื่อวงการคณิตศาสตร์?


เพื่อเกียรติยศแห่งชาติ?


จางเย่ปาดเหงื่อ ชี้ไปยังแท่นวางของรางวัลของอเมริกา "พวกคุณคิดมากไปแล้ว ความจริงแล้วผม...ก็แค่เห็นว่าแหวนวงนี้สวยดีเท่านั้นเอง"


นักข่าวกระอักเลือดแล้ว "หา?"


ซินหย่าจ้องเขม็ง รีบตะโกนเตือน "อาจารย์จาง!"


ศาสตราจารย์ฉีรีบเข้าไปขวาง "ท่อนนี้อย่าบันทึกนะครับ อย่าบันทึก"


เหล่านักคณิตศาสตร์จีนมองค้อนจางเย่ คุณอย่าพูดแบบนี้สิ พูดแบบนี้ คนอื่นเขาจะมองว่าวงการคณิตศาสสตร์เราน่ะไร้รสนิยม!


จางเย่รีบเปลี่ยนคำพูด ยิ้มให้หน้ากล้อง "เมื่อครู่ผมล้อพวกคุณเล่นนิดหน่อย ผมไม่ได้สนใจแหวนนิ้วโป้งอะไรนั่นสักนิด ฮ่าๆ สีอะไรผมก็ไม่ได้เห็น ผมยังจะเอาไปทำอะไร?"


บัณฑิตว่านถอนหายใจ ต้องแบบนี้สิ


ซินหย่าพยักหน้าน้อยๆ ทำเธอตกใจเชียว


นักข่าวต่างชาติจึงได้เข้าใจ ที่แท้เป็นมุกตลก นักวิชาการคนนี้ช่างมีอารมณ์ขัน ไม่ได้มีความเคร่งขรึมอย่างปกติทั่วไป


จางเย่ยืดอก กล่าวอย่างจริงจัง "คุณคิดถูกแล้ว คราวนี้ที่ผมออกหน้า หนึ่งคือเพื่อพวกเด็กๆ และเพื่อการศึกษาของประเทศจีน พวกคุณก็ทราบ ผมเองน่ะเป็นอาจารย์คนหนึ่ง ถ้าเกิดผมสามารถทำได้ ผมย่อมทำให้วงการนี้ได้ก้าวหน้าไปอย่างกว้างไกลครับ"


นักข่าวพยักหน้า พูดได้ดีจริงๆ


"อีกอย่าง ผมทำไปเพื่อเกียรติยศของชาติบ้....." พูดถึงตรงนี้ จางเย่เหลือบไปเห็นว่าฝ่ายทีมอเมริกากำลังเก็บพื้นที่จัดงานเตรียมกลับบ้านแล้วเขาพลันรีบตะโกนด้วยความกระวนกระวาย "อย่าเพิ่ง! แหวนนิ้วโป้งของผม!"


นักข่าวจีน "..."


นักคณิตศาสตร์จีน "..."


นักข่าวต่างประเทศ "..."


ถล่มแม่*คุณสิ!


ที่แท้ก็สนใจแหวนนี่หว่า!


เหล่าผู้ชมเห็นภาพนี้เข้าพลันหลุดหัวเราะลั่น!


"ฮ่า ฮ่า ฮ่า ฮ่า กร๊ากกกกกก!"










*-*-*-*-*-*-*-*-*-*-*-*-*-*-*-*-*-*






[Go To Next Chapter]( ./27.md)