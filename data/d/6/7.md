##บทที่ 507 : ถ่ายอีก! (18+)


*** คำเตือนเนื้อหาในตอน18+ โปรดใช้วิจารณญาณในการอ่าน ***


-------------------


ในห้องหนังสือ


ใกล้เที่ยงคืนแล้ว


เทียบกับสถานการณ์วุ่นวายบนอินเทอร์เน็ต ในห้องนี้กลับสงบเงียบ เห็นจางเย่สูบบุหรี่ดื่มกาแฟ คลิกเมาส์ก็อปแปะอย่างสบายใจ หาเรื่องไปทั่วทุกหนแห่ง คนที่เมื่อก่อนเคยออกมาเหยียบย่ำจางเย่เท้าหนึ่ง คราวนี้ถูกเขาหาตัวลากออกมาหมด ไม่ปล่อยไปสักคนเดียว


ไม่นานหลังจากนั้น


‘ขออภัย ท่านไม่สามารถโพสต์ข้อความได้ในขณะนี้’


‘ขออภัย ท่านไม่สามารถโพสต์ข้อความได้ในขณะนี้’


สุดท้าย จางเย่ลองไปสองรอบก็ยังพิมพ์อะไรต่อไม่ได้ หันดูสาเหตุ ชายหนุ่มจึงพบว่าเขาถูกแจ้งรายงานไปหนึ่งหมื่นสามพันครั้ง ภายในเวลาแค่สั้นๆ แค่ครึ่งชั่วโมง กลับโดนคนรายงานเข้าไปหมื่นครั้ง ทำลายสถิติคนที่ถูกแจ้งปัญหามากที่สุดในประวัติศาสตร์ของเวยป๋อนับแต่ก่อตั้งมา ก่อนหน้านี้แม้แต่พวกดาราหรือนักธุรกิจหรือคนดังเจ้าปัญหาในเน็ตก็ยังไม่เคยมีใครโดนแจ้งร้องเรียนไปหนึ่งหมื่นครั้งในเวลาสั้นๆ เช่นนี้ สงครามฝีปากครั้งใหญ่ของเวยป๋อครั้งแรกของปีนี้กลับเกิดเรื่องใหญ่เช่นนี้ขึ้น ช่างยากพบเห็นจริงๆ!


"เป็นบ้าเรอะ!"


"มียาให้กินไหมล่ะ?"


"กินเยอะแค่ไหน?"


"มียาเยอะแค่ไหน?"


"มีเท่าไรฉันกินเท่านั้น!"


"นายกินเท่าไรฉันมีเท่านั้น!"


สงครามฝีปากดำเนินต่อไป เสียงก่นด่าของชาวเน็ตมีสารพัดรูปแบบ โดยเฉพาะแฟนคลับของจางเย่ พวกเขาออกรบร่วมกับจางเย่มาทั้งปีนับร้อยครั้ง พลอยได้รับผลกระทบจากจางเย่ วิธีด่าคนของพวกเขาไม่ธรรมดาแม้แต่น้อย รูปแบบใหม่เกิดขึ้นต่อเรื่อยๆ เรียกเสียงฮาได้จากผู้พบเห็น!


"ไอ้หยา โคตรขำ!"


"สงครามรอบนี้สนุกโคตรเลย!"

"ฮ่าๆๆ จางเย่ตอนนี้กลายเป็นศัตรูของส่วนรวมเรียบร้อยแล้ว โผล่หน้าออกมาทีไรก็ก่อเรื่องทุกที รอบนี้ก็ไม่ต่างสินะ!"


"กระแสแม่*โคตรเจ็บปวด!"


"วิธีสร้างกระแสแบบนี้ ไม่ใช่เรื่องที่คนธรรมดาจะคิดออกมาได้จริงๆ ต่อให้คิดออกมาได้ ก็ไม่ใช่สิ่งที่คนธรรมดาจะทำได้ มีแต่ตัวมหัศจรรย์แห่งวงการบันเทิงอย่างจางเย่เท่านั้นล่ะที่ขวัญกล้าพอจะทำ แถมทำออกมาได้สวย พรืด! ฉันแทบจะเป็นลมคาหน้าคอมฯ!"


"ว่ากันตรงๆ ฉันชักชอบจางเย่มากขึ้นทุกทีๆ คนอื่นสร้างกระแสทำโฆษณาลับๆ ล่อๆ สร้างข่าวลือมีเรื่องอื้อฉาว พอออกมาก็ทำเป็นปฏิเสธใสซื่อ เหอะ ดูอาจารย์จางเย่สิ ทำกันตรงๆ ต่อหน้านี่แหละ! บอกทุกคนตรงๆ ไปเลย ‘ฉันมาโฆษณานิยาย! ฉันสร้างเรื่องพวกนี้เพื่อโฆษณานิยาย!’ ฮ่าๆ ช่างต่างจากดาราทั่วไปฉิบเป๋ง ครั้งแรกนี่แหละที่ฉันได้เห็นว่าโฆษณาทำแบบนี้ก็ได้เว้ย! พวกศิลปินที่มีเรื่องกับเขาได้แต่กล้ำกลืน! เป็นงานพิเศษที่ทำได้ด้วยคนพิเศษ! ในประวัติศาสตร์ห้าสิบปีของวงการบันเทิง มีแตจางเย่คนเดียวที่ทำออกมาได้ไร้คุณธรรมเยี่ยงนี้!"


"ตัวจางเย่น่ะมีเสน่ห์ดึงดูดคนประเภทหนึ่ง ที่ดึงดูดทุกคนเข้ามาได้ ฉันชอบเขาที่สุดก็ตรงที่ --- จางเย่ไม่เคยเสแสร้ง! เป็นยังไงก็ทำอย่างนั้น!"


สงครามฝีปากสงบลงแล้ว ทุกคนอยากไปนอนกันเต็มที ชาวเน็ตหลายคนโพสต์สรุปเหตุการณ์ หรือแสดงความคิดเห็น หลายคนถึงกับมีคำวิจารณ์ในแง่ดีให้จางเย่ผู้ก่อเรื่องคราวนี้อย่างน่าประหลาดใจ คำวิจารณ์ตรงไปตรงมาเช่นนี้ทำให้เหล่าศิลปินและแฟนคลับที่ออกมาด่าเขาแทบจะเป็นลมหัวทิ่ม!


คราวนี้จางเย่ได้เป็นกระแสติดลมบนอีกแล้ว!


นิยายเรื่องใหม่อย่าง ‘บันทึกอู้คง’ ก็ฮอทสุดๆ!


……


เที่ยงคืนตรง


ในอินเทอร์เน็ตคนน้อยลงเรื่อยๆ สงครามฝีปากสงบลงตามไปด้วยเช่นกัน ชาวเน็ตที่จะนอนก็ไปนอน สงครามไร้สาระแบบนี้เกิดขึ้นแล้วผ่านพ้นไปอย่างรวดเร็ว ผู้แพ้ผู้ชนะไม่ปรากฏ สิ่งสำคัญคือการด่าเท่านั้น แค่ด่าเอาให้สะใจเท่านั้น หลังจากนั้นก็ไม่มีหลังจากนั้นต่อแล้ว


นอกห้องมีคนเรียกเขา


"จางน้อย"


"ครับ เจ๊อู๋"


"ไม่ยุ่งใช่ไหม? ออกมานี่หน่อยสิ"


"ได้ครับ"


จางเย่ไม่ดูแล้วเช่นกัน เขาปิดคอมพิวเตอร์ดูนาฬิกา พบว่าดึกมากแล้ว จึงรีบเปิดประตูออกไปข้างนอก กลับไม่พบใครบนระเบียงทางเดิน เขาเดินออกจากห้องไปยังห้องที่ยังเปิดประตูอยู่ พบว่าอู๋เจ๋อชิงอยู่ในห้อง กำลังปูผ้าปูเตียงอยู่นั่นเอง


เห็นเขามาแล้ว อู๋เจ๋อชิงก็ตบผ้าปูนอน "ปูให้นายจะเสร็จแล้ว เหลืออีกนิดเดียว ดึกดื่นป่านนี้ไม่ต้องกลับบ้านนะ อยู่ที่นี่แหละ"


จางเย่แสร้งพูดปฏิเสธ "ไม่เป็นไรครับ ผมกลับบ้านจะดีกว่า"


เธอชี้นาฬิกาข้อมือ "ดึกมากแล้ว ขับรถไม่ปลอดภัยหรอก"


"งั้น...ก็ได้ครับ รบกวนคุณแล้ว" ชัดเจนว่าจางเย่ต้องรีบตกลง เดิมทีก็คิดอยู่แล้วว่าจะค้างที่นี่ ครั้งก่อนที่เขาเมาแอ๋จากงานประชันลิปิศิลป์ ก็นอนหลับในห้องนี้นี่เอง


อู๋เจ๋อชิงชี้นิ้วไปที่ห้องน้ำ "แปรงกับผ้าขนหนูเป็นที่นายใช้ครั้งก่อน อยู่ในนี้หมดแล้ว ฉันยังไม่ได้ทำอะไร อืม พรุ่งนี้เช้าอยากกินอะไรคะ?"


"อย่าเลย รบกวนคุณเกินไปแล้วครับ ทำแต่ของคุณเถอะ" จางเย่โบกมือ


เธอยิ้มน้อยๆ "หลายวันนี้พี่สาวพักผ่อน ไม่ได้ยุ่งวุ่นวายอะไร ก็แค่ทำให้นายด้วยหน่อยเท่านั้นเอง ง่วงหรือยัง? ง่วงก็มานอนก่อนสิ "


จางเย่กระพริบตาปริบๆ "ยังไม่ง่วงเลยครับ"


"ดึกขนาดนี้ยังไม่เหนื่อยเหรอ?" อู๋เจ๋อชิงถาม


จางเย่หัวเราะ "ผมปกติก็นอนดึกอยู่แล้ว ไม่ตีหนึ่งตีสองนอนไม่หลับหรอกครับ"


เธอรับคำครั้งหนึ่ง เบือนหน้าเล็กน้อย "อย่างนั้นก็ดี ถ้านายยังไม่ง่วง งั้นช่วยถ่ายรูปให้พี่สาวอีกสิ รูปที่นายถ่ายให้ครั้งก่อนมุมกล้องไม่เลวเลย"


ฟังเช่นนั้น จางเย่ก็ตื่นเต้น "ได้"


"งั้นไปกัน ไปห้องพี่สาวนะ" เธอก้าวออกไปก่อน


คุณอู๋ท่าทางเพิ่งอาบน้ำเสร็จ เสื้อยังเป็นเสื้อไหมพรมตัวเดิม แต่เปลี่ยนกางเกงเรียบร้อยแล้ว เมื่อเธอเดินมาข้างจางเย่ เรือนผมก็ส่งกลิ่นแชมพูหอมจางๆ ให้จางเย่ได้กลิ่นเล็กน้อย


นิสัยชอบถ่ายรูปก่อนนอนของคุณอู๋ จางเย่ทราบอยู่ก่อนแล้ว เรื่องนี้เขาเองไม่มีวันพลาด รีบเดินตามเธอไป ดวงตาจับจ้องแผ่นหลังของคุณอู๋ไม่วางตา รูปร่างเช่นนี้ ไม่ต้องให้บรรยายมากจริงๆ เธอเป็นกุลสตรีที่มีกลิ่นอายอย่างยอดหญิงโบราณ ยามเดินเหินไม่ได้บิดสะโพกไปมา เพียงมีท่าเดินที่ปกติธรรมดา ทว่าสะโพกงามงอนหนั่นเนื้อ กลับสั่นไหวเป็นระลอกทุกจังหวะการก้าวเดิน ผ้าเนื้อบางของกางเกงไม่อาจปกปิดได้ชัด ยิ่งมองคล้ายเห็นทะลุลอดผ้าเข้าไปถึงถึงเนื้อใน สะท้อนสะท้านไหวด้วยความอวบอัด ไม่จำเป็นต้องบรรยายมากความ


มาถึงห้องแล้ว


เธอหันกลับมา "รอก่อนนะ?"


"ครับ คุณเปลี่ยนเสื้อก่อนเลย" จางเย่พยักหน้า


เธอปิดประตูเข้าไปในห้อง ได้ยินเสียงเปิดประตูเบาๆ เป็นเสียงจากประตูเสื้อผ้า แว่วเสียงรองเท้าส้นสูงที่กระทบพื้นโดยไม่ทันระวังเบาๆ


ราวห้านาทีต่อมา


ในห้องมีเสียงผู้หญิงกล่าวว่า "จางน้อย เข้ามาเถอะ"


พอจางเย่ผลักประตูถึงพบว่าประตูไม่ได้ล็อค เขากระแอมครั้งหนึ่ง หันมองคุณอู๋ในห้อง ฉับพลัน ดวงตาก็ทอประกายความตื่นเต้นอย่างหนึ่งกับชุดใหม่ ครั้งก่อนเขาไม่เคยเห็น นี่เป็นชุดกี่เพ้าธรรมดาๆ สีค่อนข้างเรียบ ไม่มีลายดอกของตกแต่งวุ่นวาย ไม่ได้มีความแฟชั่น แต่เมื่อสวมบนร่างคุณอู๋ กลับรู้สีกเหมาะเจาะลงตัว มีบ้างที่ชุดแนวเรียบๆ เช่นนี้ สวมให้ดูดีกลับไม่ง่าย ไม่ใช่ผู้หญิงคนไหนก็แสดงอารมณ์เช่นนี้ออกมาได้ แต่ว่าสำหรับคุณอู๋แล้วไม่แม้แต่น้อย ชุดกี่เพ้าตัวนี้พอสวมอยู่บนร่าง ยิ่งขับเน้นความอ่อนโยนความเป็นกุลสตรีออกมาอย่างโดดเด่น เผยความนุ่มนวลของผู้หญิงเติบโตเต็มสาว


จางเย่น้ำลายแทบไหล "ชุดใหม่เหรอครับ?"


"เพิ่งซื้อมาไม่กี่วันนี้เอง เป็นไงบ้าง?"


จางเย่พยักหน้าหงึกๆ "เหมาะกับคุณมากเลยครับ ชุดนี้คุณสวมแล้วถึงสวย ถ้าเป็นคนอื่น สวมไปไม่แน่ว่าจะดีเท่านี้" เขาประจบ


อู๋เจ๋อชิงปล่อยผมยาวของเธอเบาๆ เพียงแค่ท่าหวีสางผมนี้ก็นุ่มนวลเหลือเกิน กอปรกลิ่นอายวีรสตรีโบราณอย่างยิ่ง


จางเย่ยกโต๊ะมาวางแทนขาตั้งกล้อง "งั้นผมถ่ายนะครับ? อยากได้มุมแบบไหนไหมครับ?"


"อย่างเดิมเถอะ" เธอกล่าว "เอาตามที่นายคิดเลย"


ก็ได้


งั้นลูกพี่จะไม่เกรงใจล่ะนะ


"เอนขานิดหนึ่งครับ"


"แบบนี้?"


"ได้ครับๆ"


จางเย่เริ่มถ่าย หนึ่งภาพ สามภาพ ห้าภาพ


เพิ่งจะเริ่มต้น จางเย่ไม่ได้มีข้อเรียกร้องมากนัก ยังคงถ่ายในมุมตามปกติ หน้า หลัง ข้าง ถ่ายมุมละหลายภาพ


สุดท้าย จางเย่เริ่มขวัญแก่กล้าขึ้นมาเรื่อยๆ "นั่งขอบหน้าต่างได้ไหมครับ?"


อู๋เจ๋อชิงเดินไปที่หน้าต่างด้วยส้นสูงช้าๆ มือรวบชายกระโปรงด้านหลัง นั่งลงบนกรอบหน้าต่าง ท่าทางเคยถ่ายท่านี้มาแล้ว


จางเย่กล่าวอีกรอบ "แยกขาออกอีกนิดครับ"
เธอแยกขาออกอีกครั้ง


จางเย่กระแอม "แยกออกกว่านี้อีกหน่อยดีกว่าครับ"


เธอรับคำครั้งหนึ่ง ยังคงฉีกต้นขางามแยกออกจากกันอีก


ทันใดนั้นเอง ภายในสีสันสดใสของกระโปรงชุดกี่เพ้าก็แย้มออกมาให้เห็น ภายในนั้นคือกางเกงในสีเนื้อ ขอบถุงน่องนั้นเห็นเป็นแนววับๆ แวมๆ ถุงน่องไหมที่เธอสวมนั้นปกคลุมทั้งเท้า น่อง ต้นขาไว้ทั้งหมด


"ได้ครับ แบบนี้แหละ" จางเย่ใจเต้นมากขึ้นทุกที


แชะ


แชะ


เขากดชัตเตอร์


จากนั้นกล่าว "ยกขาขึ้นข้างบนครับ ใช่ งอเข่าอีก ยกขึ้นบนกรอบหน้าต่างเลย"


อู๋เจ๋อชิงให้ความร่วมมือสุดๆ บอกว่าให้จางเย่เลือกมุมเลือกท่า เธอไม่ได้โต้แย้งอะไรทั้งสิ้น


จากนั้นจางเย่ก็ถ่ายภาพอย่างรวดเร็วอีกสิบกว่าภาพ!


*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./8.md)