##บทที่ 505 : วิธีการโฆษณาอันน่าอัศจรรย์ของจางเย่!
นอกห้องหนังสือไร้ความเคลื่อนไหว


คุณอู๋กำลังทำอะไรอยู่นะ?


จางเย่เห็นคอมเมนต์ของแฟนๆ ในอินเทอร์เน็ตแล้ว มีคนเห็นว่ายังไม่ดีนัก มีคนกล่าวว่าธรรมดาๆ แต่คนส่วนใหญ่ล้วนออกปากชื่นชม ประชาชนคนทั่วไปเห็นว่าไม่เลว คนที่บอกว่าไม่ชอบใจคงเป็นเพราะอ่านไม่รู้เรื่องหรืออ่านได้ไม่มากพอ ส่วนคนที่ชอบ ต่างก็อ่านจนหยุดไม่ได้ รักชอบจนวางไม่ลง บูชาเช่นผลงานระดับเทพเซียน!


ยอดวิวหกแสนกว่า ยอดคลิกเข้าบล็อกนั้นอาจจะไม่ถูกต้องนัก ไม่ได้บอกว่ามีคนหกแสนกว่าคนอ่านจบ แต่มีทั้งคนที่เข้ามาดูผ่านๆ มีทั้งคนที่เข้ามาอ่านซ้ำๆ หรือคนที่เข้ามาร่วมก่อเรื่องเผลอกดโดน สำหรับคนอื่นๆ ตัวเลขผู้เข้าชมระดับนี้นับว่าไม่เลวทีเดียวที่มีคนอ่านมากขนาดนี้ ทว่าสำหรับจางเย่ผู้ซึ่งเป็นนักเขียนใหญ่ ยอดวิวเท่านี้กลับไม่เรียกว่าดีได้ ได้แต่บอกว่าธรรมดา เขาเขียนกลอนโพสต์ทีไร ยอดวิวเป็นต้องทะลุหลายล้าน คนคอมเมนต์มีมากมายนับไม่ถ้วน อย่างไรก็ตามครั้งนี้ไม่ใช่เรื่องน่าแปลก ในเมื่อไม่ได้เกิดเรื่องอะไรเกิดขึ้น มีแต่เหล่าแฟนคลับเดนตายของเขาเท่านั้นที่มาอ่านมาร่วมชม ขณะที่คนอื่นๆ ยังไม่ทราบว่าจางเย่เขียนนิยายเรื่องใหม่เลย


นี่คือผลลัพธ์ของการแบน!


จางเย่คาดการณ์ได้แต่แรกแล้ว!


จะทำอย่างไร? คงต้องหาหนทาง ผลงานที่ยอดเยี่ยมเช่นนี้ ไม่ควรปล่อยให้เน่าคามือตนเอง สำนักพิมพ์ทำเงินไม่ได้ คนที่ให้ความสนใจยังมีน้อย ในเมื่อเขาเผยแพร่ลงทางอินเทอร์เน็ตฟรีๆ อย่างไรก็ต้องการให้มีชื่อเสียงสักหน่อย ในวันเวลาที่ถูกแบนเช่นนี้ ชื่อเสียงเพียงน้อยนิดจางเย่ล้วนถือว่ามีคุณค่า เขาต้องรีดผลประโยชน์ออกมาให้ได้มากที่สุด!


คอมเมนต์


"น่าผิดหวัง!"


"นี่คือการทำลายไซอิ๋วชัดๆ!"


"อ่านไปหลายตอนแล้วยังไม่รู้เรื่องอะไรเลย!"


หลายข้อความนั้นเป็นที่น่าสนใจสำหรับจางเย่ พวกเขาล้วนเป็นคนในวงการวรรณกรรมที่จางเย่เคยมีเรื่องมาก่อน อย่างเช่นนักกวีอัศนีไพศาล รองประธานสมาคมนักเขียนนครหลวงเมิ่งตงกั๋ว ตั้งแต่ออกจากวงการเซี่ยงเซิง จางเย่ก็กระโดดเข้ามาในวงการวรรณกรรมอีกรอบ คนเหล่านี้ไม่วายโผล่หัวมาอีกครั้ง!


จางเย่เห็นแล้วกลับไม่ได้โมโห ทว่าแววตาทอประกายวาบ มีความคิดขึ้นมาแล้ว!


กับคนที่เป็น ‘สหายเก่า’ เหล่านี้ จางเย่ตีกับวงการวรรณกรรมมานานมาก ตบตีกันมากี่ครั้งเขาก็จำไม่ได้ เมื่อก่อน ต่างก็เป็นคนกลุ่มนี้นี่แหละที่มักออกมาหาเรื่องเขา ออกมาเหยียบย่ำเขา จนจางเย่ตอกหน้ากลับไป อุดปากพวกเขาไปจนหมด แต่ในวันนี้จางเย่ไม่คิดรอโอกาสนั้น เขาจะเป็นฝ่ายบุกบ้าง!


พอเปิดเวยป๋อของเมิ่งตงกั๋ว จางเย่ก็พบว่าเมื่อต้นเดือนเขาเพิ่งจะออกหนังสือเล่มใหม่ เป็นนิยายอิงประวัติศาสตร์ชื่อว่า ‘สายลมในนาข้าว’ ยอดขายดูไม่เลวทีเดียว


"สนุกมาก"


"หนังสือใหม่ของอาจารย์เมิ่งอ่านแล้วดีมาก!"


"รองานใหม่ของอาจารย์เมิ่ง!"


จางเย่ไม่เคยอ่านหนังสือของเขา ทั้งไม่คิดจะอ่านด้วย เขากลับไปพิมพ์เวยป๋อตัวเองว่า "@เมิ่งตงกั๋ว สายลมในนาข้าว? ทำไมไม่ตั้งชื่อว่า ไขมันในท่อน้ำทิ้งซะล่ะ! หนังสือห่วยแตก!"


"หา!"


"จางเย่โพสต์เวยป๋อ!"


"อะไรนะ? น้ำมันในท่อน้ำทิ้ง?"


"จางเย่โจมตีหนังสือเล่มใหม่ของเมิ่งตงกั๋ว?"


แฟนคลับของจางเย่ตื่นตะลึง!


เมิ่งตงกั๋วกับแฟนคลับทั้งหลายทนไม่ไหว ต่างปรี่ออกมาตะโกนร่ำร้องด้วยความขุ่นแค้น ถกแขนเสื้อเงื้อหมัดตรงเข้ามายังเวยป๋อของจางเย่!


"จางเย่! อาศัยอะไรมาสงสัยอาจารย์เมิ่ง!"


"เคยอ่าน ‘สายลมในนาข้าว’ แล้วเรอะ!"


"มีสิทธิ์อะไรมาตั้งคำถามวะ!"


"คิดว่านิยายนายมันน่าอ่านนักเรอะ!"


"บัดซบ! นายน่ะสิคือไขมันในท่อน้ำทิ้ง!"


จางเย่กับแฟนคลับของเมิ่งตงกั๋วตบตีกันอย่างรวดเร็ว!




……




ทว่า


ตัวคนก่อเรื่องอย่างจางเย่กลับไม่ไปสนใจทางนี้อีก หันมาวิ่งเข้าไปเวยป๋อของอัศนีไพศาลต่อ เห็นว่าอีกฝ่ายเพิ่งจะเขียนบทกวีบทใหม่ลงในเวยป๋อชื่อ ‘สบายดีไหม’ เขาก็ไปคอมเมนต์ "@อัศนีไพศาล กลอนโคตรห่วยแตก!"


ถ้าเป็นคนอื่นพูดแบบนี้ อัศนีไพศาลกับแฟนคลับจะไม่ออกมาว่าอะไร ไม่เห็นจะเป็นไร คนวิจารณ์คนสงสัยมีเยอะพอแล้ว จะให้ทุกคนชอบจะให้ทุกคนรักนั้นเป็นไปไม่ได้ แต่ว่า คนวิจารณ์คือจางเย่ กับไอ้ดาราคนนี้ เหล่าแฟนคลับต้องลุกขึ้นมาส่งเสียง!


"จางเย่!"


"รังแกคนเกินไปแล้ว!"


"ทำไมด่าคนไม่มีสาเหตุกันล่ะนาย!"


เหล่าแฟนคลับบทกวีของอัศนีไพศาลล้วนเดือดพล่าน!




……




อีกฝ่าย จางเย่แล่นเข้าไปยังเวยป๋อของนักแต่งนิทานเด็กมีชื่ออย่างเห็ดแดงน้อย เห็นว่าเธอเพิ่งออกหนังสือเล่มใหม่ กำลังทำการโฆษณาในเวยป๋อพอดี จางเย่ก็เข้าไปกล่าว "นิทานโคตรห่วยแตก!"


เห็ดแดงน้อยงุนงง ช่วงนี้เธอกำลังนั่งโฆษณาหนังสือใหม่อยู่ตลอดเวลา เห็นจางเย่คอมเมนต์ ปฏิกิริยาแรกคือ บัดซบ! ไอ้คนแซ่จาง ช่วงนี้ฉันไม่ได้ไปหาเรื่องไปรบกวนนายเลยนะ! ก็แค่เมื่อก่อนมีเรื่องเผชิญหน้ากันเท่านั้นเอง นายอยู่ว่างไม่มีอะไรทำเลยมาด่าหนังสือฉันสินะ? รังแกคนกันเกินไปแล้ว!


เห็ดแดงน้อยเข้าไปหาสาเหตุ พบว่าจางเย่เขียนนิยายเรื่องใหม่ อ่านไปแวบหนึ่งก็คำรามด้วยความขุ่นแค้น โพสต์ลงในเวยป๋อ " ‘บันทึกอู้คง’ ของนายก็ไม่รู้เรื่องอะไร! ยังจะมาด่าหนังสือเรื่องใหม่ของฉันอีก? นายเป็นคนของประชาชน พูดจาก็ระวังหน่อยสิ ทุกคำพูดทุกการกระทำมีคนมองอยู่นะ! อย่าทำตัวต่ำๆ จะได้ไหม!"


จางเย่ตอบกลับแค่ประโยคเดียว "นิทานโคตรห่วยแตก!"


เห็นแดงน้อยโมโหจนตัวสั่น รังแกคนเกินไปแล้ว! รังแกคนกันเกินไปแล้ว! เธอโทรหากลุ่มแฟนคลับทันที เตรียมคนบุกเข้าไปเปิดศึกในเวยป๋อของจางเย่!




……




อีกด้านหนึ่ง จางเย่มายังเวยป๋อเล็กๆ ของนักแสดงเซี่ยงเซิงถังต้าจาง พบคลิปการแสดงเซี่ยงเซิงของเขาครั้งหนึ่งก็วิจารณ์ "เซี่ยงเซิงโคตรห่วยแตก"


"จางเย่!"


"ไอ้คนแซ่จางโผล่หัวมาแล้ว!"


"เชี่*! จัดการมัน!"


"สมาคมเซี่ยงเซิงโดนเขาป้ายขี้ใส่! น่าโมโหฉิ*! คราวนี้จะมาหาเรื่องอีกเหรอ!"


ถังต้าจางโดนเพื่อนโทรบอกเรื่องที่เกิดขึ้นตอนนี้ ต้องลุกขึ้นมานั่งดูด้วยความโกรธแค้น ไม่นงไม่นอนแม่*แล้ว! เขารีบเปิดคอมพิวเตอร์เข้าเวยป๋อเตรียมด่ากับจางเย่!




……




หนึ่งนาทีต่อมา


จางเย่มาถึงเวยป๋อทางการของอีอันอ๊ก เห็นว่าเขาหดหัวกลับไปเกาหลีเพื่อทำเพลงใหม่ กำลังอยู่ในช่วงโฆษณา ยังไม่ทันปล่อยเพลงออกมา จางเย่ก็เข้าไปวิจารณ์ "เพลงโคตรห่วยแตก!"


แฟนคลับของอีอันอ๊กไม่ยอมนิ่งเฉย!


"เชี่*! จางเย่มาแล้ววววว!"


"เพลงห่วยแตก?"


"น้องสาวนายน่ะเซ่! อันอ๊กโอปป้ายังไม่ปล่อยเพลงใหม่เลยย่ะ ไปฟังมาจากไหนว่าห่วยแตกยะ!"


"นี่มันหาเรื่องกันชัดๆ! พี่สาวน้องสาวทั้งหลาย! พวกเราจะไม่ทนแม่*อีก!"


"ไป ไปด่าเวยป๋อแม่*กัน!"




……




จางเย่หาเรื่องเขาไปทั่ว


ที่น่าขำที่สุดคืออีพัคอู ดาราเกาหลีซึ่งเคยมีเรื่องกับจางเย่มาก่อนหน้านี้ เห็นว่าเขาถ่ายละครเรื่องใหม่ จางเย่ก็ตามเข้าไปด่า แต่เพราะก่อนหน้านี้ด่าเวยป๋อของคนในวงการเซี่ยงเซิงมากเกินไป ทั้งถังต้าจาง เหล่าศิษย์ของเขา ฉีเหวินเสียง และศิลปินที่เคยออกมาประณามจางเย่ ล้วนแต่โดนจางเย่กวาดไปทั้งหมด สุดท้ายพอมาถึงอีพัคอู เขาดันทำบางอย่างพลาดไป


จางเย่ "เซี่ยงเซิงโคตรห่วยแตก!"


ทั้งแฟนคลับของจางเย่กับอีพัคอูล้วนแต่ตกตะลึง!


จางเย่เหงื่อตก แต่กลับไร้ซึ่งความละอาย กดแก้ไขคอมเมนต์ทันที "ละครโคตรห่วยแตก!"


ขณะนั้น เหล่าแฟนคลับของจางเย่ล้วนขำกลิ้ง "เหย***! อาจารย์จางก็อปแปะมาเลยนี่หว่า! แปะผิดอีกต่างหาก! กะจะใช้ประโยคเดียวด่าคนกันแบบนี้เชียวเรอะ?"


เหล่าแฟนคลับของอีพัคอูไม่เห็นดีด้วย จางเย่เป็นดารา ทั้งยังเป็นดาราชื่อดัง คนอื่นมาด่าอีพัคอู ทุกคนต่างวางเฉยไม่สนใจ เห็นว่าการด่ากลับคือการให้เกียรติเกินไป แต่เมื่อจางเย่ด่า พวกเขาทำเป็นไม่เห็นไม่ได้! หากไม่พูดอะไร ทุกคนจะไม่คิดว่าพวกเขาขี้ขลาดตาขาวหรอกหรือ? ได้ จางเย่ปากนายมันร้าย ปากนายช่างสรรหาวิธีด่าคนสารพัดสารพัน! แต่จะมารังแกกันแบบนี้ไม่ได้! พวกเราไม่ได้มีใครไปหาเรื่องนาย นายดันกลับมาด่า? อันอ๊กโอปป้าหลายวันก่อนเข้าไปเสียดสีนายก็จริง แต่นั่นก็เป็นเรื่องเก่าไปแล้ว ตอนนี้ล่ะ? ไม่มีเรื่องอะไร ไม่มีเหตุอะไร! เว*เอ๊ย! ทำไมนายแม่*ต้องวิ่งมาด่าคนแถวนี้วะ!


"โมโหจะตายแล้ว!"


"กล้ามาด่าพัคอูโอปป้าเหรอยะ?"


"นายโดนแบนไปแล้ว ยังกล้าโผล่หัวมาก่อเรื่องเรอะ!"


"น้องสาวทั้งหลาย! ไปกัน! ด่ามัน!"




……




ผ่านไปสิบกว่านาที


จางเย่กวาดวงโจมตีไปทั่วทั้งวงการเซี่ยงเซิงทั้งเหล่าดาราที่เคยมีเรื่องกับเขา เวยป๋อของพวกนั้นล้วนถูกด่าครั้งหนึ่ง ตัวหนังสือมีแต่ "XXX โคตรห่วยแตก!"


หลังจากนั้น จางเย่ก็เข้ามาดูเวยป๋อของเขาแวบหนึ่ง หาตัวปลาที่เล็ดรอดร่างแหของเขา เป็นคนที่เขาลืมไปก่อนหน้านี้ ก็รีบจัดการลงมือทันที!


จางเย่ "@หม่าเหิงหยวนแห่งมหาวิทยาลัยประชาชน เลคเชอร์โคตรห่วยแตก!"


จางเย่ "@รองหัวหน้าสถานีเจี่ยสถานีวิทยุนครหลวง ชุดโคตรห่วยแตก!"


รองหัวหน้าสถานีเจี่ยผู้ซึ่งเพิ่งออกจากตำแหน่งโพสต์รูปใหม่ลงในเวยป๋อ ในรูปสวมชุดสูท สุดท้ายกลับถูกจางเย่ตรงเข้ามาด่าโดยไมมีเหตุผล!


หม่าเหิงหยวนโกรธจนหนวดกระดิก!


รองหัวหน้าสถานีเจี่ยแทบจะกระอักเลือดออกมา!


หลายคนทราบแล้วว่าจางเย่ปากร้ายขนาดไหน จึงไม่ได้เข้าไปหาเรื่องเขานานแล้ว แต่ใครจะไปคิดว่าพวกเขาไม่หาเรื่อง จางเย่กลับมาหาเรื่องพวกเขาถึงที่!


ขณะนั้นเอง เวยป๋อแทบระเบิด!


โลกออนไลน์วุ่นวายไปทั่ว!


คนดังนับร้อยโกรธจนทนไม่ไหว ลากเหล่าแฟนคลับเข่นฆ่ากันเข้ามา มีบ้างด่าตรงๆ มีบ้างโพสต์เสียดสี ยังมีคนรอดูความวุ่นวายหาโอกาส ไม่เพียงแต่ในสมรภูมิเวยป๋อ แม้แต่เทียปาของกลุ่มแฟนคลับจางเย่ซึ่งเป็นฐานทัพของเขาก็ยังมีศิลปินแฟนคลับนับไม่ถ้วนบุกเข้ามาระบายความโกรธเคือง!


ศิลปินขุ่นแค้น!


แฟนคลับขุ่นเคือง!


ผู้คนนับพันหมื่นกรูกันเข้าไปยังพื้นที่ของจางเย่ กลายเป็นว่าตอนนี้จางเย่คือศัตรูของส่วนรวม ทุกคนพบล้วนไล่ตีใครเห็นล้วนไล่ฆ่า!


"จางเย่ไสหัวออกมาให้ฉันเดี๋ยวนี้!"


"นายมันบ้าไปแล้ว!"


"อาศัยอะไรมาด่าอันอ๊กโอปป้าของเรายะ!"


"ศาสตราจารย์หม่านายยังกล้าด่า? พวกเราต่างก็เป็นอาจารย์สอนสั่งผู้คน ยังไงก็ไม่ควรทำกันอย่างนี้! นายนี่ไม่มีมาดของอาจารย์เลยสักนิด!"


"โมโหจะบ้าแล้ว!"


"ไอ้จางเย่คนนี้โคตรน่ารังเกียจ! ไร้คุณธรรม!"


"ไอ้หมอนี่รังแกคนเกินไป! วันนี้ต้องถล่มเวยป๋อมันให้ได้!"


" ‘บันทึกอู้คง’ นายมันห่วยแตก! ใครจะไปอ่าน!


จำนวนผู้ร่วมศึกมากขึ้นเรื่อยๆ หลายคนเห็นโพสต์ล่าสุดของจางเย่อย่าง ‘หนังสือโคตรห่วยแตก’ ‘ละครโคตรห่วยแตก’ ‘อะไรเซี่ยงเซิงโคตรห่วยแตก’ บลาๆๆ ดูออกจะเป็นการก็อปปี้ซ้ำๆ วางแปะกันทั่วไป..แม่*มันสิ! นี่คือการจิ้มแผนที่ยิงล้างแมพกันชัดๆ!


วิธีการของจางเย่ ไม่มีใครคาดถึง!


แฟนคลับกับสหายของจางเย่เห็นอาจารย์จางเหินขึ้นร่อนลงไปทุกแห่งหนก่อเรื่องก่อราวทุกหนแห่ง ต่างก็ไม่ทราบควรจะหัวเราะหรือร้องไห้ดี!


คนที่พอมีสายตาดูออกแล้วว่าที่อาจารย์จางก่อเรื่องขึ้น ล้วนเป็นไปเพื่อสร้างชื่อให้กับนิยายเรื่องใหม่!


แม่*มันสิวะ! ช่างเป็นวิธีสร้างโฆษณาที่น่าอัศจรรย์ฉิ* ทุกคนไม่เคยเจอมาก่อนเลย


ช่างไร้คุณธรรมขั้นสุด!






*-*-*-*-*-*-*-*-*-*-*-*-*-*-*-*




[Go To Next Chapter]( ./6.md)