##บทที่ 581 : ทำไมเป็นจางเย่อีกแล้ว!
โฆษณาถ่ายทอดไปยังพันหมื่นหลังคาเรือน!
ราวกับว่าชั่วขณะนี้..ทั้งประเทศเงียบงันไร้เสียงนกกา!
เมื่อโฆษณารณรงค์งดสูบบุหรี่ของสถานีโทรทัศน์นครหลวงนี้ออกอากาศ ทั่วทั้งประเทศพลันต้องตะลึงงันในวินาทีนั้นเอง! ไม่เพียงปุถุชนคนธรรมดา แม้แต่สื่อและเหล่าผู้เชี่ยวชาญในสังคม อีกทั้งเหล่าคนในองค์กรสาธารณะที่รณรงค์เรื่องงดบุหรี่เองก็ยังต้องนั่งอึ้งอยู่หน้าจอโทรทัศน์ เบิกตามองโฆษณารณรงค์งดสูบบุหรี่นั้นจนตาค้าง!
ในอินเทอร์เน็ตระเบิดไปแล้ว!
ตามเว็บบอร์ดต่างๆ เต็มไปด้วยลิงก์คลิปโฆษณาชิ้นนี้นับไม่ถ้วน กระทู้เรื่องวันงดสูบบุหรี่โลกในเวยป๋อเองก็มีชาวเน็ตแห่เข้าไปคอมเมนต์กันนับไม่ถ้วน!
"สวรรค์!"
"พวกนายได้ดูโฆษณาของ BTV-1 กันไหม?"
"ฉันดูแล้ว! สวรรค์เจ้าข้า! แม่*โคตรน่ากลัวฉิ*หาย!"
"นี่มันเรื่องอะไรกันฟะ! กลัวจนฉี่แทบราดกางเกงล่ะเนี่ย!"
"ใจสั่นตึกตักไปหมดแน่ะ! หนังผียังไม่น่ากลัวขนาดนี้เลยนะเฟ้ย!"
"แค่สิบห้าวินาที ฉันแม่*เหงื่อกาฬแตกพลั่กๆ ครั่นเนื้อครั่นตัวไปหมด! เชี่*ล่ะ เหมือนปอดฉันจะมอดไหม้เลยว่ะ!"
"นี่คือโฆษณารณรงค์เลิกบุหรี่?"
"สถานีโทรทัศน์นครหลวง ถล่มน้องสาวเอ็งน่ะสิ!"
"BTV-1 พวกนายต้องดุร้ายแบบนี้ด้วยเรอะ! ฉันแทบร้องไห้แล้ว! ทำไมต้องน่ากลัวเบอร์นี้วะ? ฉันแค่นั่งดูโฆษณาเฉยๆ เองนะ! พวกนายไม่เหลือทางออกให้คนสูบบุหรี่สักนิดหน่อยเรอะ!"
ห่าวเผิงเหยา บล็อกเกอร์มีชื่อในเวยป๋อ เห็นทุกคนคุยกันอย่างครึกครื้น แต่เขากลับไม่รู้เรื่องรู้ราว เพราะปกตินั้นเขาเองก็ดูทีวีอยู่ เห็นโฆษณาเพื่อสังคมมาหลายวัน ก็ยังไม่เห็นว่าจะมีโฆษณาไหนน่ากลัวสักนิด และโฆษณารณรงค์เลิกสูบบุหรี่เองก็มีมานานตั้งหลายปี จนถึงตอนนี้ยังจะมีอะไรน่ากลัวได้อีก?
ห่าวเผิงเหยาถามออกไป "พวกนายพูดอะไรกันน่ะ? โฆษณาอะไร?"
ด้านล่างมีผู้ใช้เวยป๋อคนหนึ่งเข้ามาคลายสงสัยให้ "เม้นต์บนยังไม่รู้เรื่องเหรอ? ไปดู BTV-1 สิ ย้อนกลับไปดูโฆษณาเมื่อสักไม่กี่นาทีก่อนนะ ดูจบก็รู้เองแหละ! อ่อ อย่าหาว่าฉันไม่เตือนนายก่อนเชียว ตอนดูก็ระวังหน่อยล่ะ บอกไว้ก่อน ให้ดีคืออย่าสูบบุหรี่ตอนดูเด็ดขาด ไม่งั้นนะ..ผลที่ตามมานี่อย่าแม้แต่จะคิด!"
ห่าวเผิงเหยาไม่เชื่ออย่างเห็นได้ชัด "ฉันว่าฉันดูแล้วนะ โฆษณาช่วงหลายวันนี้น่ะไร้ประโยชน์เป็นบ้า ฉันอยากบุหรี่ก็ยังสูบบุหรี่ ไม่เห็นจะรู้สึกรู้สาอะไร"
"เหอะๆ นายกล้ามั่นใจเชียวเหรอว่าไม่เคยดูน่ะ"
"หึ นายไปดูเองเถอะสหาย!"
ห่าวเผิงเหยา "ได้ ฉันจะไปดูหน่อย"
เพิ่งผ่านไปราวสองนาที ห่าวเผิงเหยาก็ปรากฏตัวบนเวยป๋ออีกครั้ง ประโยคแรกของเขาคือ "เชี่*เอ๊ยยยย! ใครแม่*ให้ฉันไปดูวะ! ใครวะ! เมื่อกี้เป็นใคร! ไสหัวออกมาให้ฉันเดี๋ยวนี้! ยืนขึ้นมาเลย! ฉันแม่*รับปากว่าจะไม่ตีนายจนตาย!"
"พรืด!"
"กร๊ากๆๆๆ!"
"กลัวจนตัวสั่นไปอีกคน!"
"ไอ๊หยา ขำแทบตาย ฮ่าๆ!"
ห่าวเผิงเหยาผู้ซึ่งเมื่อครู่ยังออกปากแข็งขัน กลายเป็นว่าตอนนี้น้ำตาไหลนองหน้า "แม่*เอ๊ย! ทำไมถึงได้มีโฆษณาขู่ขวัญคนขนาดนี้วะ! หัวใจตับไตปอดไส้พุงฉันสั่นไปหมดแล้วว้อย! ฉันว่าฉันเลิกบุหรี่ได้เลยล่ะ!"
มีคนออกมาวิจารณ์
"โฆษณาก็ไม่มีอะไรนี่?"
"แค่น่ากลัวนิดหน่อย นอกนั้นก็ไม่เห็นจะมีอะไรน่ากลัวขนาดนั้นนี่หน่า?"
"ฉันก็ไม่เห็นจะกลัวอะไรขนาดนั้นนะ"
ห่าวเผิงเหยาออกมาพูด "พวกนายคงไม่สูบบุหรี่ล่ะสิ?" เห็นคำตอบยืนยันว่าดังนั้น เขาจึงกล่าวว่า "ที่น่ากลัวในโฆษณานี้ คือเสียงลมหายใจนั่น หรือก็คือความกดดันและสิ้นหวังทางจิตใจนั่นไง ยังมีเรื่องที่เชื่อมโยงกันต่อๆ อยู่ในนั้นอีก มีแต่สิงห์อมควันของแท้ถึงจะรู้สึกได้! นี่แหละคือสิ่งที่คนต้องหวาดหวั่นสั่นสะท้านขั้นสุด ฉันพูดออกมายังไงก็บอกได้ไม่ชัดหรอก แสดงยังไงก็ไม่เข้าใจหรอก!"
คนที่ออกมาโวยวายอยู่ทางนี้ เหล่าผู้คนอีกหลายคนที่ไม่ได้สนใจรายการข่าวของสถานี BTV เริ่มนั่งไม่ติดที่ แต่ละคนล้วนออกมาตามดูโฆษณามหัศจรรย์เหล่านี้ด้วย
"ฉันไม่เชื่อหรอก!"
"ยอดเยี่ยมขนาดนั้นเชียว?"
"ฉันไปดูหน่อยสิ"
"อยู่ไหนหว่า? ส่งลิงก์มาหน่อยสิ ขี้เกียจดูทีวีย้อนหลัง"
"พวกนายไม่ใช่หน้าม้าของ BTV ใช่ไหมน่ะ? โฆษณารณรงค์เลิกบุหรี่ห่วยแตกขึ้นทุกวัน ยังจะมีไอเดียใหม่ๆ อะไรออกมาได้อีกเหรอ? ไงก็ส่งคลิปมาให้ฉันดูด้วยสิ!"
สุดท้ายเพียงไม่นาน คนที่ได้ดูโฆษณาชิ้นนี้ทั้งหลายแหล่ต่างต้องเงียบกริบกันหมด!
ตั้งแต่ตกบ่าย คนที่เข้ามาชมโฆษณาชิ้นนี้ด้วยใจคิดสงสัยยิ่งมากขึ้นเรื่อยๆ สุดท้าย บรรดาผู้คนที่ต้องตกตะลึงจนตาค้างจากทั่วประเทศยิ่งทบทวีกันเข้ามา! น่ากลัวหรือ? ก็ไม่เห็นจะมีเลือดสักนิด แม้แต่คำโปรยโฆษณายังรายเรียบ ‘มอบโอกาสใหม่ให้ชีวิต!’ ทำนองเพลงประกอบโฆษณาก็ดี จะเป็นของประกอบฉากชิ้นนี้ก็ด้วย พูดกันจริงๆ ก็ไม่ได้มีอะไรน่ากลัวเลยสักนิดนี่หว่า? ถ้าเกิดว่าตั้งอยู่แยกกัน เห็นแล้วก็ไม่ยักชวนให้รู้สึกอะไรเลย แต่พอภาพกับเสียงเหล่านี้เข้ามาอยู่ด้วยกัน ทุกคนพลันได้เห็นภาพใหม่ แค่เห็นก็เข้าใจว่าแม้จะดูเป็นโฆษณาที่เรียบเรื่อยไร้ซึ่งภาพเลือดใดๆ เจ้าของประกอบฉากปลอมชิ้นนี้กลับทำให้คนต้องประหวั่นพรั่นพรึงเหลือเกิน!
"โฆษณาเทพสุดๆ!"
"นี่เป็นโฆษณาที่ฉันชอบที่สุดของปีนี้!"
"+1!"
"+1!"
"คำโฆษณาอย่างคลาสสิกอ่ะ ให้โอกาสใหม่กับชีวิต? พูดได้งดงามจับใจที่สุดจริงๆ เทียบกับพวกโฆษณารณรงค์งดสูบบุหรี่ตอนนี้แล้ว นับว่าไม่มีทางเทียบติด!"
"ฉันเองก็ชอบโฆษณานี้เหมือนกัน!"


……


ที่บ้าน
จางเย่ผู้กำลังนอนอยู่ในห้องนอนของตนเองเตรียมจะงีบต่ออีกรอบยังคงเปิดโทรศัพท์มือถือ กะว่าก่อนงีบจะดูคำวิจารณ์ของสหายชาวเน็ตก่อนสักหน่อย
โอ๊ะ ผลตอบรับไม่เลวแฮะ
แม้เขาจะคาดคิดไว้อยู่ แต่ก็อดดีใจไม่น้อย
โฆษณาชิ้นนี้ แม้แต่ในโลกของจางเย่ก็ยังได้รับคำชื่นชมและยกย่องอย่างสูง คนกดไลก์กันนับไม่ถ้วน ยิ่งเป็นโลกใบนี้ที่วงการโฆษณาเพื่อสาธารณะยังไม่ได้พัฒนาเทียบเท่า ด้วยปูมหลังระดับความคิดสร้างสรรค์ในวงการโฆษณาที่ยังนับว่าต่ำ เมื่อจางเย่นำเอาโฆษณารณรงค์งดสูบบุหรี่ระดับยอดเยี่ยมของโลกเขามา แน่นอนว่าต้องนำหน้าโลกใบนี้ไปหลายปี ผลกระทบที่สร้างขึ้นยิ่งนับว่าใหญ่โตไม่เบา!
คอมเมนต์นับไม่ถ้วน!
ในเวลาแค่สั้นๆ ถึงกับมีคอมเมนต์มากกว่าหมื่น!
จางเย่อ่านคอมเมนต์อย่างออกรสออกชาติ
"เมื่อวานโฆษณาของสถานีโทรทัศน์นครหลวงเพิ่งจะโดนสั่งระงับจากนโยบายใหม่ คิดอยู่เลยว่าพวกเขาจะทำโฆษณาออกมาไม่ทันวันนี้เสียอีก ใครจะไปคิดว่า BTV-1 จะร้ายกาจขนาดนี้? วันเดียวก็ทำโฆษณารณรงค์เลิกบุหรี่ที่สมบูรณ์แบบขนาดนี้ออกมาได้? สมควรแล้วที่เป็นโทรทัศน์ช่องเก่าแก่ นับว่ามีความสามารถ มีความเก่งกาจจริงๆ! ร้ายกาจ!"
"นั่นสิ โคตรยอดเยี่ยม! ประเทศเราน่ะควรจะมีโฆษณารณรงค์แบบนี้แหละ เอาให้พวกมันตกใจตายไปเลยยิ่งดี ฉันเบื่อพวกนักสูบมานานแล้ว ทำร้ายตัวเองทำร้ายคนอื่น ไม่มีอะไรดีแม้แต่นิดเดียว!"
"ต้องชมเชย BTV เขานะคะ!"
"BTV-1! ทำได้ดีมาก!"
"ฮ่าๆๆๆ! พ่อฉันสูบบุหรี่มาสามสิบปี เห็นโฆษณาชิ้นนี้ปุ๊บ ถึงกับบอกว่าจะเลิกบุหรี่! ขอบคุณมาก BTV-1 ขอบคุณมาก!"
"โฆษณารณรงค์เพื่อสาธารณะของประเทศเราเก่งกาจระดับนี้ตั้งแต่เมื่อไร? เปรียบกับต่างประเทศ ความคิดสร้างสรรค์และการออกแบบโฆษณาชิ้นนี้ต้องขอยอมรับเลยว่าเหนือกว่าตั้งช่วงใหญ่! รู้สึกเหมือนจะนำหน้าไปหลายปีทีเดียว ทั้งภาพและเสียงสร้างแรงกดดันทางจิตใจ ทุกรายละเอียดไร้ที่ติ สุดยอดมาก! ที่แท้แล้วประเทศเราก็มีทีมโฆษณาระดับโลกเหมือนกันหรือนี่?"
"คนที่คิดโฆษณาแบบนี้ออกมาได้น่ะ ต้องไม่ใช่คนธรรมดาแหงๆ! ไม่แค่ไม่ธรรมดา จะต้องเป็นคนที่ไม่ธรรมดาในหมู่คนไม่ธรรมดาแน่นอน! ทำไมเขาถึงได้พิสดารพันลึกเยี่ยงนี้ฟะ!"
"ออกจะไร้คุณธรรมไปหน่อยจริงๆ ล่ะนะ เหอๆ"
"ตอนนี้ฉันไม่กล้าจุดบุหรี่เลยอ่ะ!"
"ฉันเองก็กลัวเหมือนกัน! ใครกันวะ! ใครแม่*คลอดไอ้ตัวบัดซบนี่ออกมา! เลวมาก! ไร้คุณธรรมสิ้นดี!"
ขณะนั้นเอง มีคนโพสต์ภาพหนึ่งขึ้น
เป็นภาพข้อความตอนสุดท้ายของโฆษณา
เห็นแต่ผู้ใช้เวยป๋อเพศหญิงนั้นกล่าวว่า "พวกนายไม่เห็นไอ้ข้อความสุดท้ายนั่นเลยเหรอ? ฉันคนเดียวที่เห็น?"
"ข้อความอะไร?"
"หา?"
หลายคนไม่ทันสังเกต หนึ่งนั้นเพราะตัวโฆษณาดึงดูดเกินไป ใจจึงล้วนจดจ่ออยู่กับโฆษณาก่อนหน้า สองนั้นคือตัวอักษรในภาพสุดท้ายที่ไม่นับว่าใหญ่ ดังนั้นคนทั่วไปพอดูโฆษณา ย่อมไม่ได้สนใจกับตัวอักษรเล็กๆ นี่ เช่นเดียวกันกับคนที่ชมภาพยนตร์จบ มีคนกี่มากน้อยล่ะที่จะสนใจกับรายชื่อทีมงาน?
ผู้ใช้เวยป๋อหญิงกล่าว "ดูตรงมุมขวาล่างสิ"
สุดท้าย คนนับไม่ถ้วนจึงได้สังเกตเห็น!
"หา?"
"จางเย่สร้างสรรค์?"
"สวรรค์! ฝีมือจางเย่เว้ย!"
"ที่แท้เป็นอย่างนี้นี่เอง!"
"เชี่*เอ๊ย! ก็ว่าทำไมแม่*ถึงได้ชั่วช้านัก! คนที่ทำโฆษณาไร้คุณธรรมแบบนี้ได้ มีก็แต่จางเย่ผู้ไร้คุณธรรมนี่เอง! มีแต่เขานี่แหละที่ทำ!"
"อาจารย์จางทำไมถึงได้โผล่หน้าไปทุกที่งี้ล่ะ?"
"ไอ๊หยา ฉันจำได้แล้ว! เมื่อเช้าเพิ่งอ่านข่าวในเน็ตมา ดูเหมือนจะเป็นเรื่องเมื่อวานที่จางเย่ไปปรากฏตัวอยู่ในโถงของสถานีโทรทัศน์นครหลวง เขา...เขาไปช่วยดับไฟให้กับสถานีโทรทัศน์นครหลวงนี่เอง! ช่วย BTV-1 ทำโฆษณานี่แหละ!"
"ไม่หรอกมั้ง? จางเย่มีความแค้นลึกล้ำกับสถานีโทรทัศน์นครหลวงจะตายไม่ใช่หรือไง?"
"มีอะไรเป็นไปไม่ได้กันยะ! ต่อให้บุญคุณความแค้นลึกล้ำ แต่ก็เป็นสถานีนครหลวงนี่แหละที่ฟูมฟักอาจารย์จางขึ้นมา! อีกอย่างอาจารย์จางเองก็ช่วยเพิ่มเรตติ้งให้กับสถานีโทรทัศน์นครหลวง สร้างตำนานบทหนึ่งให้กับช่อง BTV - วรรณศิลป์ แม้สุดท้ายจะโดนไล่ออก แต่ทั้งสองฝ่ายก็ไม่ถือว่าชิงชังกันเท่าไรนี่ อาจารย์จางให้ความสำคัญกับเรื่องน้ำใจมาตลอดนะ ใช่ว่าพวกนายจะไม่รู้กันสักหน่อย แถมเขาก็เป็นคนเมืองหลวงตั้งแต่หัวจรดเท้านะยะ เป็นคนเมืองหลวงเข้ากระดูกเข้าเส้นเอ็นด้วยย่ะ!"
"ไม่คิดเลย! ที่แท้เป็นจางเย่ไสม้าออกมานี่เอง!"
"นั่นสิ! เรื่องนี้ทำให้คนต้องตื่นตะลึงจริงๆ! คิดไม่ถึงว่าสถานีโทรทัศน์นครหลวงที่อยู่ในวิกฤตจะสามารถเชิญจางเย่ออกมากอบกู้สถานการณ์ได้! จะว่าไปอาจารย์จางก็ทำโฆษณาชิ้นนี้ออกมาได้อย่างงดงามเหลือเกิน! โฆษณาชิ้นนี้ ฉันว่านะ ความจริงไม่ใช่โฆษณาหรอก แต่เป็นศิลปะต่างหาก! ฉันยอมรับว่าฉันเป็นแฟนเดนตายของอาารย์จาง ขอแค่อาจารย์จางสร้างผลงานออกมา ฉันแม่*ว่าคลาสสิกหมดแหละ!"
"ไม่ใช่นายเห็นว่าคลาสสิกคนเดียวหรอก ฉันก็ว่าคลาสสิก! ไม่ว่าโฆษณาชิ้นนี้จะได้รับรางวัลอะไร ก็นับว่าคู่ควรทั้งนั้น! นับถือเป็นบ้าเลย! อาจารย์จางเจ๋งจริงๆ!"
"โฆษณาช่างประเสิรฐ!"
"จางเย่เทพโคตร!"
"ฉันก็ยอมรับ! ช่างสมเป็นคนที่สร้างตำนานโฆษณา ‘เบรนโกลด์’ จริงๆ เรื่องจับตลาด จางเย่นับว่าเป็นมือโฆษณาในประเทศชั้นแนวหน้า! แค่เพราะต้องการยอดขายสร้างแบรนด์ จางเย่ก็ทำโฆษณาล้างสมองออกมาได้ หรือจะเพื่อรายการของตัวเอง จางเย่ก็สร้างโฆษณาที่ถ้อยคำชวนดุเดือดเลือดพล่านได้ คราวนี้เพื่อสาธารณะ จะรณรงค์เลิกบุหรี่ จางเย่แม่*ก็ยังคงเกาะกระแสตลาดได้ สร้างงานศิลปะที่ ‘เขย่าขวัญ’ ออกมา! นี่แหละคือปรมาจารย์! นี่มันปรมาจารย์โฆษณาชัดๆ! ทุกอย่างดูง่ายดายเหลือเกิน เรียบง่ายเหลือเกิน แค่จากปลายนิ้วเขาเท่านั้นเอง!"


*-*-*-*-*-*-*-*-*-*-*-*-*-*-*-*-*-*
ประกาศ
นิยายเรื่องนี้จะอัพ 1 ตอนทุกวัน อังคาร-ศุกร์ เวลา 20.00 น. ค่ะ


[Go To Next Chapter]( ./82.md)