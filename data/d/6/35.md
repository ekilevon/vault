##บทที่ 535 : ปลดแบน?
โลกภายนอก


ดาราในวงการบันเทิงอย่างจางเย่ที่ออกมาทำการพิสูจน์ข้อความคาดการณ์คณิตศาสตร์ระดับโลกนั้นยังคงเป็นกระแสพูดคุยกันอย่างต่อเนื่อง เริ่มจากข่าวช่อง CCTV 1 และสื่อหัวบ่ายหลักๆ ตั้งแต่เมื่อวาน ตามด้วยสื่อพาดหัวเช้าวันนี้ สื่อออนไลน์ หรือแม้แต่หนังสือพิมพ์ประชาชาติรายวันยังรายงานข่าวนี้ กลายเป็นครั้งที่สองแล้วที่จางเย่ได้ลงหนังสือพิมพ์ฉบับนี้ แม้จะไม่ได้อยู่หน้าแรก แต่ก็เห็นได้เด่นชัดสะดุดตาในหน้าสอง


ข่าวสะท้านโลก!


คล้ายติดปีกบินไปทุกประเทศทั่วดินแดน!


ข่าวบางข่าว มีผลค่อนข้างน้อย อย่างเช่นเรื่องที่จางเย่ด่าคนหาเรื่องชาวบ้านเมื่อหลายวันก่อน แม้จะเป็นเรื่องใหญ่ แต่ผ่านไปแค่ครึ่งค่อนวันก็จบลง ไม่ได้มีคนสนใจอะไรนัก จากนั้นตอนที่จางเย่โพสต์บทกลอนของตัวเอง เรื่องนี้ก็ได้กลายเป็นกระแสร้อนแรงเช่นกัน เพียงแค่วันสองวันก็จบลงแล้ว ไม่ได้มีอะไรยืดเยื้อ ทว่าคราวนี้กลับแตกต่าง ข้อความคาดการณ์ของเดลนั้นเป็นเรื่องที่ต่างกันโดยสิ้นเชิง เพราะเป็นเรื่องที่อยู่ในกระแสจนแทบไม่น่าเชื่อ ซึ่งเกี่ยวพันกับชื่อเสียงของประเทศจนยิ่งกลายเป็นกระแสขึ้นไปอีก ตั้งแต่ตอนบ่ายเมื่อวานนี้ ตั้งแต่ลงในหนังสือพิมพ์ จวบกระทั่งเวลานี้ เรื่องราวไม่มีวี่แววว่าจะเย็นลงสักนิด กลับยิ่งเป็นกระแสร้อนหนักกว่าเดิมเสียอีก คนที่ต้องใจสั่นหวั่นไหวกับข่าวนี้ทวีจำนวนขึ้นเรื่อยๆ หากกระแสยังเป็นเช่นนี้ต่อไป ดูเหมือนเรื่องนี้จะติดลมบนไปได้อีกสามสี่วัน!


รายงานเสริมยังคงออกต่อมาเรื่อยๆ


บัณฑิตว่านจากสมาคมวิทยาศาสตร์และเหล่านักคณิตศาสตร์ทั้งหลายล้วนจัดตั้งทีมงานพิสูจน์ข้อมูลแล้ว เตรียมจะทำการตรวจสอบข้อความคาดการณ์ของเดลโดยจางเย่เป็นครั้งสุดท้ายในระดับโลก เหล่านักคณิตศาสตร์ชื่อดังออกเดินทางกันตั้งแต่กลางดึก หรือแม้แต่เช้าตรู่ เพื่อเข้าร่วมการพิสูจน์ตรวจสอบครั้งนี้ในประเทศจีนโดยเร็วที่สุด


เซี่ยงไฮ้ ในร้านกาแฟแห่งหนึ่ง


"รู้ข่าวยัง? จางเย่ไขข้อคาดการณ์ของเดลได้แล้ว"


"หา? จางเย่ไหน?"


"นายไม่รู้เหรอ? ตกข่าวเป็นบ้า!"


"เมื่อวานป่วยนี่หว่า ไม่ได้ดูข่าวเลย เกิดอะไรขึ้น?"


"จางเย่คนที่ก่อนหน้านี้เคยมาเล่นทอล์คโชว์จัดรายการให้กับช่องทีวีออนไลน์ในเซี่ยงไฮ้เราไง!"


เฉิงตู โรงยิมแห่งหนึ่ง


"เหล่าเฉิง มาเช้าขนาดนี้เชียว?"


"แหงล่ะ มาวิ่งไง"


"ดูข่าวรึยัง? เรื่องจางเย่นั่นน่ะ"


"ดูนายพูดเข้า เรื่องใหญ่แบบนี้ฉันจะไม่เห็นได้ยังไง ข่าวนี้ฉันดูรายงานมาหลายรอบ แต่ละรอบล้วนรู้สึกเลือดลมพลุ่งพล่าน ประเทศเรามีคนมีความสามารถจริง! ฮ่าๆ จางเย่เป็นใครฉันไม่รู้ ดูเหมือนจะเคยเห็นเขาในโฆษณา กลับไปฉันต้องไปเช็คดูสักหน่อยล่ะ!"


ในเมืองหลวง แผงลอยอาหารเช้าแห่งหนึ่งในตรอกเล็กๆ


"พี่หวัง ไปทำงานเหรอ? วันนี้ทำไมไปเช้าจัง?"


"ฮ่าๆ ข้อความคาดการณ์ของเดลไม่ใช่โดนคนของเราแก้ได้เหรอ นักคณิตศาสตร์ของมหาวิทยาลัยฉันก็โดนเรียกไปช่วยทำการตรวจสอบเหมือนกัน ฉันเป็นมือขวาของศาสตราจารย์ หลายวันนี้สงสัยต้องทำโอที ออกเช้ากลับดึกทุกวันแหง เผลอๆ อาจจะไม่ได้กลับบ้าน"


"ไอ้หยา งั้นก็ลำบากคุณแล้วสิ"


"เมื่อก่อนทำโอทีแต่ละที ลำบากลำบน เหน็ดเหนื่อยเหลือเกิน แต่ว่าคราวนี้ ฉันล่ะดีใจจริงๆ นะ จะให้ทำโอทีทุกวันฉันก็ไม่ว่า เคยได้ยินอะไรไหม? พวกนักวิชาการต่างชาติน่ะชอบดูถูกเรื่องเลขเราทุกที แต่ตอนนี้เหรอ? พวกนั้นถึงกับยินดีบินมาที่นี่ บางคนถึงกับพาลูกศิษย์ติดมาด้วยเชียวนะ ทำไมรู้ไหม? เพราะพวกนั้นอยากจะเห็นว่าเราทำอะไรผิดน่ะสิ! ข้อความคาดการณ์ระดับโลกที่ไม่มีใครพิสูจน์ได้มาเป็นสิบปี ในที่สุดก็ถูกแก้ไปเรียบร้อย แถมยังเป็นคนของประเทศเราที่ทำได้! ถ้าหาข้อผิดพลาดไม่ได้ พวกนั้นก็ได้แต่เรียนรู้จากเราแล้วว่าจะทำการพิสูจน์ได้ยังไงน่ะ"


"จางเย่นี่ร้ายกาจฉิ*!"


"นั่นสิ ไม่รู้มาจากไหนกันนะ"


"หมอนั่นมาจากไหนกัน?"


"ไม่รู้เหรอ? คนเมืองหลวงเรานี่แหละ! เกิดที่นี่โตที่นี่เลยนะ!"


"เอ๋ จริงสิ?"


"ฮ่าๆ จะโกหกทำไมล่ะ!"


บทสนทนาเช่นนี้กระจายไปทั่วทุกมุมของประเทศ


ที่ตามมากับการสนทนาก็มี ด้วยจางเย่กลายเป็นจุดสนใจ ได้ก็เพราะเรื่องของ ‘วีรชนโลกคณิตศาสตร์’ ทำให้เรื่องราวในอดีตล้วนถูกขุดคุ้ย ที่คนสนใจที่สุดก็คือเรื่องคำสั่งฉบับที่สี่สิบสามของ SARFT ที่แบนศิลปินเมื่อไม่นานมานี้!


เสียงในโลกออนไลน์ยังไม่หยุด


"ไม่รู้จริงๆ ว่าเบื้องบนจะว่ายังไง!"


"วีรชนแห่งวงการคณิตศาสตร์เชียวนะ ยังจะแบนเขาได้ลงคอ?"


"จะดูสิว่าคราวนี้พวกนั้นจะทำยังไง! ฉันว่า SARFT คราวนี้นั่งไม่ติดที่แน่! แบนงั้นเหรอ? ทั้ง CCTV ทั้งประชาชาติรายวันลงข่าวจางเย่ปล่อยคลิปจางเย่กันขนาดนี้ พวกนั้นบีบจางเย่ไม่ไหวแล้วล่ะ ฉันว่าปลดแบนให้อาจารย์จางเถอะ!"


"นั่นสิ รายชื่อศิลปินที่มีพฤติกรรมไม่เหมาะสมไม่ควรจะมีจางเย่ตั้งแต่แรกแล้ว ตอนที่เขาทำร้ายคนอื่น ก็แค่ทำไปเพื่อปกป้องคนอีกคน จะใช้ข้ออ้างนี้มาแบนจางเย่ชัดเจนว่าออกจะเต็มฝืน มาตอนนี้อาจารย์จางสร้างชื่อสร้างเสียงให้ชาติ ถึงขั้นมีสิทธิ์ได้รางวัลคณิตศาสตร์ระดับโลก ถ้าเกิดเขายังโดนแบน อย่างนั้นก็ไม่ต้องคุยกันต่อ!"


"น่าห่วงอยู่นะ วงการคณิตศาสตร์เป็นเรื่องวิชาการ SARFT ดูแลวงการบันเทิง ความจริงก็ไม่ได้เกี่ยวอะไรกันนี่ ถ้า SARFT ไม่ปลดแบนจางเย่ ใครมันจะทำอะไรได้"


"ถึงจะไม่เกี่ยวกัน แต่ก็ล้วนเป็นหน่วยงานของรัฐด้วยกันทั้งนั้น มีอะไรก็ต้องติดต่อร่วมมือกันบ้างสิ จางเย่ทำความชอบใหญ่หลวง จะบีบคนมีความดีความชอบเกินไปก็ไม่ได้นะ ทางสมาคมวิทยาศาสตร์ พวกสถาบันคณิตศาสตร์ ผมว่าคงมีคนติดต่อไปที่ SARFT แล้วล่ะ"


"พูดถูก"


"ฉันก็อยากให้ปลดแบน ฉันชอบจางเย่นะ!"


"คนมันเก่งนี่นา ฮ่าๆๆ ฉันเองก็ชอบจางเย่มากเหมือนกัน! โคตรเท่!"


"รีบส่งจางเย่กลับมานะ วงการบันเทิงไม่มีเขาไม่ได้! ไม่มีจางเย่ในวงการ ยังจะเป็นวงการบันเทิงได้ไง? มีหมอนี่สิถึงสนุก!"


"นั่นสิ! ปล่อยวีรบุรุษอย่างจางเย่กลับมานะ!"


"ปลดแบน!"


"ปลดแบน!"


"ปลดแบน!"


เหล่าชาวเน็ตออกมาส่งเสียงเรียกร้องอย่างต่อเนื่อง กลายเป็นมติของมวลชนไปแล้ว!


……


ตอนเที่ยง


SARFT


ห้องประชุมของหน่วยงาน


"หัวหน้า ผู้บริหารหน่วงงานวันนี้จะเข้ามาหรือ?"


"อืม น่าจะมาถึงตอนบ่ายๆ"


เรื่องศิลปินที่ทำผิด พวกเราจะทำยังไงกันดีครับ? ยังจะรอให้ท่านผู้บริหารเข้ามาค่อยรายงานไหม? ตอนนี้เรื่องยิ่งวุ่นวายใหญ่โต วันนี้มีจำหมายร้องเรียนเข้ามาถึงเราเป็นร้อยฉบับ ต่างก็ร้องเรียนเรื่องจางเย่เป็นศิลปินที่ทำผิด ในเน็ตเองก็มีแต่เสียงก่นด่าประณาม ผมได้ยินมาว่ามีหน่วยงานบางหน่วยต่อสายตรงเข้ามาคุยเรื่องนี้แล้วนี่?"


"มีคนถามถึงจริงๆ เรื่องนี้กลายเป็นความรับผิดชอบของ SARFT เราแล้ว จางเย่คราวนี้ดันไขปริศนาข้อความคาดการร์ของเดลซะได้ ตอนนี้มีเสียงเข้าข้างใหญ่โต เมื่อวานฉันก็คิดเอาไว้แล้ว พวกนายว่าจะทำยังไงกันดี?"


"ปลด?"


"จะปลดให้เขาจริงๆ?"


"ไม่ได้ พวกเราเพิ่งจะประกาศเรื่องนี้ไปไม่กี่วัน จู่ๆ จะให้ปลดแบนทันที หน่วยงานเราจะเอาหน้า..."


"ผู้บริหารท่านใหม่มาจากส่วนกลาง เขาน่ะเห็นด้วยกับแนวทางของพรรคมาโดยตลอด แถมได้ยินว่านิสัยไม่ค่อยจะดีนัก แนวทางการทำงานก็ดุดัน ถ้าเกิดเราปลดแบนให้จางเย่ไปเลย งั้นก็แปลว่าเรายอมแพ้จางเย่น่ะสิ? ตอนจางเย่เขียนพวกกลอนพวกบทความมาด่านเรา ไม่ใช่บอกว่า หยัดอยู่แม้ลมโหมสี่ทิศทางเอย ค้อมคารวะอำนาจจรดคิ้วไย เพียงเพื่อให้ข้าไม่ยิ้มยินดีเอย พวกนี้งั้นเหรอ? ฉันน่ะจำได้ชัดๆ ทุกคำนะ ถ้าเกิดเราปลดแบนไป ตอนผู้บริหารท่านใหม่ขึ้นตำแหน่ง จะไม่โมโหยกใหญ่เหรอ? เสียหน้าไปก่อนจะได้แสดงอำนาจ? หน่วยงานเราทำไม่ได้แม้แต่จะแบนดารา? พูดตรงๆ เลยนะ แบบนี้ไม่ใช่ว่าเราตบหน้าตัวเองหรือไง? ถ้าเกิดท่านโมโหขึ้นมา ใครจะไปรับมือท่าน ในเมื่อความรับผิดชอบอยู่ที่เราน่ะ!"


"งั้นจะทำยังไง?"


"นั่นสิ ตอนนี้จางเย่มีความดีความชอบครั้งใหญ่ ประชาชาติรายวันก็ลงข่าว หากพวกเราทำเฉย ประชาชนไม่เห็นด้วย เบื้องบนคงจะ..."


"ผมมีวิธี"


"หือ เสี่ยวหลี่ บอกมาซิ"


"พวกเราจะโยนเรื่องให้หน่วยบริหารไม่ได้ ถ้าเกิดเรื่องนี้กลายเป็นผู้บริหารท่านใหม่ตัดสินใจ อย่างนั้นพวกเราจะทำยังไง ได้แต่ให้จางเย่ปลดแบนนั่นแหละ แต่ว่าต้องมีเงื่อนไข..."


ทั้งหน่วยงานร่วมกันวางแผน!




*-*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./36.md)