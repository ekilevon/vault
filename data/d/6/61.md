##บทที่ 561 : สุนทรพจน์ที่ได้เห็นแสงตะวันอีกครั้ง!
ถุย?


หมอนั่นถุย? หมอนั่นถุยจริงๆ?


ไหนว่าเป็นสุนทรพจน์เรื่องคณิตศาสตร์? ไหนบอกว่าเป็นการบรรยายเชิงวิชาการ? อยู่ไหนล่ะ? เชี่*พูดอะไรไปน่ะ!?


ความคิดแรกของคณาจารย์เป่ยต้าคือ --- จบสิ้นกัน! หมอนี่แม่*เป็นคนคลั่งชาติยิ่งกว่าคลั่งชาติที่ไม่เคยยอมใคร ... แม่*เกิดบ้าขึ้นมาอีกแล้วว้อย!


มัตสึโมโตะลุกขึ้นยืนพรวด!


คณะเยี่ยมชมจากญี่ปุ่นเองก็ลุกขึ้นจ้องเขาเขม็ง!


ทว่าจางเย่รึจะกลัว ก็จ้องพวกเขากลับ ไม่วายชี้นิ้วไปบนชั้นลอย กล่าวกับเหล่านักศึกษาของเป่ยต้าว่า "ผมถามพวกคุณ! วันครบรอบเหตุการณ์สังหารหมู่นานกิง มีภาครัฐของญี่ปุ่นออกมาแสดงความเสียใจกล่าวคำขอโทษบ้างไหม? มีคนญี่ปุ่นที่ออกมาแสดงความรับผิดชอบบ้างหรือไม่? ในขณะที่พวกเราโหมประโคมเรื่องความสัมพันธ์แน่นแฟ้นระหว่างจีน - ญี่ปุ่น หญิงบำเรอชาวจีนคนสุดท้ายยังคงรอรับเงินชดเชยจากทางญี่ปุ่นอยู่เลยด้วยซ้ำ ซึ่งพวกนั้นไม่ยอมจ่ายอะไรสักแดงเดียว ไม่มีแม้แต่คำขอโทษ ไม่มีแม้แต่ความสำนึกเสียใจ! ในขณะที่พวกเราเอาแต่พร่ำบอกให้พลิกประวัติศาสตร์หน้าใหม่ แรงงานคนสุดท้ายของสงครามยังคงรอเงินชดเชยจากรัฐบาลและบริษัทที่เข้ามาแสวงหาผลประโยชน์ ทว่ากลับต้องยอมรับคำเหยียดหยามจากพวกมัน! ในขณะที่ครั้งนั้น พวกบริษัทญี่ปุ่นเอาแต่กอบโกยกำไรกลับไปมหาศาล!"


ซูน่าสูดลมหายใจลึก!


ศาสตราจารย์เจิงตกตะลึง!


หลังเสียง ‘ถุย’ ที่ร้ายกาจคำนั้น ในอกรู้สึกอึดอัดจนแทบจะระเบิดออกมา ทุกคนล้วนแต่ตกตะลึง!


นักศึกษาของเป่ยต้ามองจางเย่ตาแทบถลน!


พิธีกรคนนั้นมึนงงจนไม่รู้ว่าควรจะหยุดจางเย่หรือไม่!


จางเย่ยังคงพูดด้วยอารมณ์ความรู้สึกอันดุเดือด "ขณะที่พวกเราเอาแต่บอกว่ารู้จักญี่ปุ่นมัวแต่ศึกษาญี่ปุ่น ดินแดนภาคตะวันออกเฉียงเหนือของเรายังคงมีเศษซากของอาวุธเคมีและอาวุธเชื้อโรคหลงเหลืออยู่ ซึ่งพวกมันเอาแต่บ่ายเบี่ยงไม่จัดการเสียที ในขณะที่เราพูดกันเรื่องการรื้อฟื้นความสัมพันธ์กับญี่ปุ่นครั้งใหม่ นายกรัฐมนตรีของญี่ปุ่นกลับบินว่อนไปทั่ว เกลี้ยกล่อมไม่ให้ EU ยกเลิกการสั่งห้ามการค้าอาวุธกับเรา ส่วนตัวเองเข้าไปกอดขาอเมริกาเสริมสร้างความแน่นแฟ้นระหว่างกองทัพพันธมิตรเพื่อเฝ้าระวังเรา! ในขณะที่เราบอกกันว่าเรากับญี่ปุ่นห่างกันเพียงแค่ช่องแคบเส้นเดียวกั้น ฝ่ายญี่ปุ่นกลับดำเนินการทั้งเปิดเผยและทางลับ พยายามให้เกิดการต่อต้านกันข้ามช่องแคบแห่งนี้! ในขณะที่เราบอกว่าเรากำลังพยายามตกลงสนธิสัญญาสันติภาพกันระหว่างประเทศเพื่อนบ้านและญี่ปุ่น พวกมันกลับลอบสอดมือสอดเท้าเข้ามาหาเกาะในปกครองของเรา! เงื้อง่ากรงเล็บครอบคลุมทะเลจีนใต้ พยายามช่วงชิงทรัพยากรของเรา! ปิดน่านน้ำของเรา! ในขณะที่พวกเราพยายามหลงลืมความแค้นเก่าก่อนพยายามสร้างความสัมพันธ์กับญี่ปุ่น แต่ว่าตัวเลขสถิติกลับแสดงออกมาให้เห็นว่า ประชาชนญี่ปุ่นกว่าหกสิบเปอร์เซนต์ยังคงดูแคลนเรา เหยียดหยามเรา ไม่เชื่อใจเรา เกลียดชังเรา! จากการศึกก่อนนี้หลายสิบปี เมื่อเราติดตามตัวอาชญากรสงครามนาซีอย่างไม่ลดละ ยินยอมไม่รับเงินค่าปฏิกรรมสงคราม เพียงเพื่อผลประโยชน์ของชาติอันน้อยนิด เรายังปล่อยให้พวกอาชญากรสงครามญี่ปุ่นที่มือเปื้อนเลือดเนื้อของเรากลับไป!"


ทุกประโยคล้วนทิ่มแทงใจ!


นักศึกษาของเป่ยต้ารับรู้ได้ถึงความโกรธแค้น!


หลายคนกำหมัดสองมือแน่น หลายคนข่มกั้นกัดฟันกรอด!


จางเย่สะบัดมือ "พอกันที! ก็ได้! ญี่ปุ่นก็คือญี่ปุ่น! ญี่ปุ่นยังเป็นญี่ปุ่นตลอดไป! พวกเราไม่มีเหตุผลอะไรจะไปเรียกร้องให้พวกมันต้องเมตตาปราณี แต่ว่าในฐานะประชาชาติจีน พวกเราเจ็บปวดก็เพราะท่าทีอันทึ่มทื่อ อ่อนยวบ และเสแสร้งของเพื่อนร่วมชาติเรา!"


เหยามี่และนักศึกษาบางส่วนหันขวับมองป๋ายอี้!


ยังมีนักศึกษาอีกหลายคนที่หันไปหาศาสตราจารย์เหยียน!


ได้ยินเพียงเสียงจางเย่ร่ำร้อง


"ครั้งนั้น ญี่ปุ่นยกทัพบุกเข้ามาหนึ่งล้าน แต่ว่ารวมกับพวกคนขายชาติ ทัพจักรวรรดิมีจำนวนกว่าสองล้าน!


ครั้งนั้น ญี่ปุ่นยึดดินแดนเรากว่าสิบสี่ปี ฆ่าพี่น้องร่วมชาติเราไปสามสิบล้าน แต่ยังมีคนอีกหนึ่งจุดแปดล้านที่ยังคงรับใช้ศัตรูของชาติ อิงอำนาจเสือบุกทำลายชาติของเรา!


ครั้งนั้น เยอรมันจ่ายค่าปฏิกรรมสงครามให้กับประเทศที่ได้รับความเสียหายอย่างเหมาะสม ทั้งยังแสดงความเสียใจต่อสิ่งที่เกิดขึ้นอย่างจริงใจ แต่กับเรา เรายังต้องยินยอมให้ญี่ปุ่นปัดความรับผิดชอบต่ออาชญากรรมสงครามที่ก่อขึ้น ทั้งที่พวกมันไม่เคยแสดงความสำนึกเสียใจอะไรต่อเราเลยแม้แต่น้อย!


ครั้งนั้น นายกรัฐมนตรีของเยอรมันคุกเข่าลงต่อหน้าอนุสาวรีย์ แสดงความสำนึกเสียใจและปฏิญาณว่าจะไม่ก่อสงครามขึ้นอีก! แต่ว่าพวกเราได้อะไรกลับมา ไม่ได้อะไรเลยสักนิด! ซึ่งเราเป็นฝ่ายเสนอให้เกิดแนวคิดมุมมองใหม่ กล้าเรียกพวกมันว่าเป็นมิตรอีก!"


ทุกประโยคมุ่งเป้าไปที่ป๋ายอี้และเหยียนเจี้ยนเทา!


ป๋ายอี้หน้าถอดสี!


เหยียนเจี้ยนเทาโกรธสุดกลั้น!


ชั่วขณะนั้น สายตาของเหล่านักศึกษาของเป่ยต้าที่มองทั้งสองแปรเปลี่ยนไป กลายเป็นความสะอิดสะเอียน กลายเป็นความเกลียดชัง ทั้งสองกลายเป็นเป้าวิจารณ์ของมวลชน!


นั่นสิ!


มิตรภาพผายลม!


มุมมองใหม่ผายลม!


อีกฝ่ายตั้งใจมาสาย ปล่อยให้คนของเป่ยต้ารอแกร่วอยู่ตั้งสามชั่วโมง ป๋ายอี้กับเหยียนเจี้ยนเทาลมกลับไม่กล้าผายใส่ไม่พอ ยังมาขึ้นเวทีสั่งสอนนักศึกษาของเป่ยต้าอีก? วิจารณ์นักศึกษาของตัวเองเนี่ยนะ? ให้พวกเราเป็นมิตร? ให้พวกเราให้อภัย? หลักการอะไรของแม่*กัน? นี่เป็นเหตุผลของแม่*คนไหนวะ!?


จางเย่ตบโต๊ะดังผางอีกครั้ง "มิตรภาพอะไร? ให้อภัยอะไร? ปีศาจไม่สมควรได้รับทั้งคำขอโทษและการให้อภัย! อย่าได้เอาแต่ยกย่องระบบระบอบพวกนั้นว่าดีนักหนา ในเมื่อเป็นประเทศประชาธิปไตย ถ้าไม่มีคนญี่ปุ่นในอดีต อย่างนั้นย่อมไม่มีสงครามมาก่อนงั้นสิ? ถ้าไม่มีประชากรในปัจจุบัน รัฐบาลในวันนี้จะมาได้อย่างไร? อย่าได้เห็นว่าญี่ปุ่นเป็นประเทศที่มีแต่วัฒนธรรมและความศิวิไล อาชญากรรมที่ญี่ปุ่นก่อเมื่อศตวรรษก่อนนั้นนับเป็นอารยธรรมอันน่ารังเกียจ อย่าได้คิดว่าพวกมันจะสำนึกเสียใจในภายหลัง ประเทศที่ถือเอากฎของสัตว์ขึ้นมาเป็นแนวทางการดำเนินชีวิต ไม่มีทางมีอนาคตเด็ดขาด!"


ล่ามญี่ปุ่นพยายามแปลอย่างต่อเนื่อง บอกเล่ากับคณะตัวแทน เขาเหงื่อผุดพรายเต็มหน้า ในฐานะล่ามจีนมืออาชีพ เขาเคยรับรองเจ้าหน้าที่ญี่ปุ่นระดับสูงมาหลายครั้ง มีประสบการณ์มากมาย แต่คราวนี้เขาได้พบว่าเรื่องนี้ยากเกินไปแล้ว มีคำบางคำไม่ควรจะแปลออกมาซะด้วยซ้ำ ล่ามมืออาชีพมากประสบการณ์เช่นนี้ ดันเจอกับปัญหาแบบนี้ได้อย่างไร? เพราะว่าอีกฝ่ายใช้คำพูดที่ซับซ้อนเกินไปน่ะสิ! คำด่าบางคำล่ามอย่างเขายังไม่เคยใช้ด้วยซ้ำ! หน้าที่การแปลนี้ยากเป็นสิบเท่า เหงื่อเม็ดเป้งผุดพรายเต็มขมับ!


มัตสึโมโตะทนฟังไม่ไหวอีกต่อไป!


เจ้าหน้าที่มีระดับของญี่ปุ่นคนอื่นๆ ที่มาเยี่ยมเยือนประเทศจีนเองก็ยังตัวสั่นสะท้านด้วยความโมโห! พวกเขามาเยือนอย่างจริงใจ แสดงความเป็นมิตรด้วยใจจริง แต่ตอนนี้ วันนี้ เวลานี้ กลับมีอาจารย์ตัวเล็กๆ ของเป่ยต้าคนหนึ่งลุกขึ้นชี้หน้าด่าพวกเขา? ด่าประเทศของเขา?


นี่มันงานบ้าบอคอแตกอะไร!?


นี่คืองานที่พวกเขาไม่เคยคิดมาก่อนโดยเด็ดขาดว่าจะได้พบเจอ!


แต่วันนี้พวกเขาได้พบ! พวกเขาได้พบเข้ากับชายผู้ซึ่งกล้ากระชากคอเสื้อด่าพวกเขาต่อหน้า...อาจารย์คนนี้นี่!


จางเย่แค่นหัวเราะ "พวกเราไม่มีวันให้อภัยญี่ปุ่น อาศัยอะไรให้พวกเราอภัย? ต่อให้พวกเราแสร้งทำเป็นหน้าใหญ่ใจกว้าง ไม่ถือโทษเรื่องหนหลัง หันมองอนาคต หวังให้พวกมันวางดาบสำเร็จเป็นพุทธะ อย่างนั้น ทำไมพวกเราถึงไม่ให้อภัยฆาตกรด้วยเหตุผลเหล่านี้บ้าง ให้อภัยเหล่าพี่น้องที่รับสารภาพด้วยความสำนึกเสียใจว่าฆ่าคนตายไป ทำไมถึงไม่ให้ทางรอดพวกเขา ให้พวกเขาได้กลับเป็นคนใหม่บ้าง?"


จางเย่ถามย้ำทีละคำ


"ผมถามพวกคุณ ฆาตกรที่ฆ่าแม่คุณ คุณอภัยให้ได้ไหม?"


ไม่มีใครตอบ


"ผมถามพวกคุณ ฆาตกรที่สังหารเพื่อนร่วมชั้นของคุณ คุณเคารพเขาได้ไหม?"


ยังคงไม่มีใครตอบ


จางเย่ตบโต๊ะอย่างดุดันเป็นครั้งที่สาม เสียงที่พูดยิ่งดังขึ้นเรื่อยๆ ยิ่งตวาดลั่นยิ่งกว่า "อย่างนั้นบอกผมสิ! ญี่ปุ่น! อาศัยอะไรให้ผมเคารพคุณ!" พร้อมกันนี้ เขายังชี้ไปยังกลุ่มคนที่ยืนอยู่ด้านบน "อย่างนั้นบอกผมสิ! ญี่ปุ่น! อาศัยอะไรให้ผมให้อภัยคุณ?"


เหยามี่ลุกขึ้นยืน!


รุ่นพี่ซ่งลุกขึ้นยืน!


หลี่ลี่ลุกขึ้นยืน!


การบรรยายของจางเย่มาถึงตรงนี้ก็ถูกขัดจังหวะ!


ขัดจังหวะด้วยเสียงปรบมือ!


ป้าบ! ป้าบ! ป้าบ! ป้าบ! เสียงปรบมือดังกึกก้องเนิ่นนานอย่างไม่เหน็ดเหนื่อย หลังจากถูกกดดันอยู่นาน ในที่สุดความรู้สึกที่ได้ระบายออกมานี้ ได้ดังลั่นสะท้านหอประชุมร้อยปีมหาวิทยาลัยเป่ยต้า!


"สุดยอด!"


"ด่าได้สะใจ!"


"นี่แหละจางเย่ล่ะ!"


"แม่*โคตรสะใจสุดๆ! ฉันไม่อยากฟังเรื่องบรรยายวิชาการอะไรของเขานั่นสักหน่อย! นี่ต่างหากที่อยากฟัง! นี่แหละจางเย่ตัวจริง!"


"อาจารย์จางเย่ยามด่าคนทุกครั้งนี่หล่อเป็นบ้า!"


"นั่นสิ! อาจารย์จางเย่ในเวลาแบบนี้ เปล่งประกายสุดๆ! พูดได้ถูกต้อง! ญี่ปุ่น! ทำไมฉันต้องให้อภัยคุณ!"


"เมื่อกี้โดนคำพูดของอาจารย์ป๋ายกับศาสตราจารย์เหยียนทำซะอึดอัดคับข้องพูดอะไรไม่ออก รู้ว่ามีอะไรแปลกๆ สักอย่าง ตอนนี้รู้แล้วว่ามีปัญหาอะไร อย่างที่อาจารย์จางว่านั่นแหละ! อาจารย์จางพูดความในใจของฉันออกมาหมดแล้ว!"


เหล่านักศึกษาที่นั่งกันอยู่ชั้นล่างยืนขึ้นด้วยความตื่นเต้น!


อาจารย์ของเป่ยต้าบางคนอย่างซูน่ากับศาสตราจารย์เจิงล้วนลอบชื่นชมในใจ! จางเย่ผู้ยอดเยี่ยม! พูดได้งดงามมาก!


มีเหล่านักศึกษาที่เมื่อครู่ยังเห็นว่าคำพูดของศาสตราจารย์เหยียนกับป๋ายอี้นั้นมีเหตุผลอย่างยิ่ง ล้วนก้มหน้านิ่งใคร่ครวญไม่พูดจา!


ไม่มีใครรู้ว่าบทบรรยายครั้งนี้นั้น ‘อาจจะ’ มาจากบทความหนึ่งในหนังสือพิมพ์ที่โลกของจางเย่ ทำไมต้องอาจจะ? เพราะว่าเขาเองก็จำได้ไม่แน่ชัด บทความนี้ ‘ไม่เป็นที่สนใจ’ มากเสียจนหาแหล่งที่มาแน่ชัดไม่ได้เลย จางเย่ยังจำได้ว่าเขาได้อ่านบทความนี้ครั้งแรกก็บนอินเทอร์เน็ต บทความชื่อว่า ‘ทำไมผมต้องให้อภัยคุณ ญี่ปุ่น!’ ซึ่งไม่มีชื่อเสียง เรียกว่าไม่เป็นที่รู้จักเลยแม้แต่น้อย ส่วนคนที่ทราบเรื่องนี้มีน้อยยิ่ง


ทว่าเสน่ห์ของมันอยู่ที่ตรงนี้เอง แม้จะหลบซ่อนอยู่ในมุมมืด ฝุ่นเกาะสกปรก แต่เมื่อนำออกมาปัดฝุ่นจัดแสดงใหม่ อำนาจในอักษรนั้นกลับไม่ซีดจาง! ยังเปล่งประกายอยู่ย่างเจิดจ้า!


วันนี้ จางเย่หยิบยกมันออกมาใหม่!


ผ่านการปรับปรุงจากจางเย่ให้เข้ากับสถานการณ์ปัจจุบัน แก้ไขชิ้นงานให้ทันยุคสมัย ให้เข้ากับเหตุการณ์ในโลกอีกใบหนึ่ง!




*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./62.md)