##บทที่ 554 : จางเย่จอมสร้างปัญหา!
ความขัดแย้งนี้กำลังลุกลามใหญ่โตขึ้นเรื่อยๆ


คนที่มากั้นถนนล้วนมากขึ้นเรื่อยๆ


เหยามี่ หลี่ลี่และหลี่อิงร่วมกับเพื่อนร่วมห้องอีกสองสามคนที่ต้องไปหาที่นั่งในหอประชุมก็ถูกเพื่อนโทรเรียกมาเหมือนกัน พอพวกเขาเข้าใจสถานการณ์แล้ว ไม่มีอะไรที่พวกเขาจะพูดได้นอกจากคำก่นด่า!


“ไอ้บ้า!” หลี่อิงตะโกน


หลี่ลี่พูดอย่างเดือดดาล “พวกเขามาบ้านพวกเราแล้วยังรังแกพวกเราอีกเหรอ?”


เหยามี่ชี้ไปที่รถบัสแล้วต่อว่า “พวแกนั่นแหละที่คุณภาพต่ำ! คุณภาพต่ำทั้งตระกูล!”


นักศึกษาปีสามตัวท็อปซ่งที่เคยลงเรียนวิชาเลือกของจางเย่ก่อนหน้านี้ก็มาด้วย เธอไม่ได้กำลังด่าคน เพียงตำหนิด้วยสีหน้าไม่สู้ดีนัก “ในอดีตมีการประชันฟาดฟันคำพูดในด้านการทูต คนพวกนี้อันธพาลสิ้นดี หน้าไม่อายแม้แต่น้อย ทั่วทั้งอินเทอร์เน็ตมีแต่การปะทะกัน คนพวกนี้ด่าพวกเรา ดูถูกพวกเรา! วันนี้ดีจริง พวกเราเชิญชวนทุกท่านด้วยความสุภาพให้มาเยือน จัดงานต้อนรับ ขับสู้พวกคุณอย่างยิ่งใหญ่ด้วย แล้วก็เหมือนเดิม! เป็นอย่างไรก็เป็นอย่างนั้น สุดท้ายเดินมาด่าพวกเราถึงหน้าบ้าน!”


ตัวปัญหาในห้องอย่างรุ่นพี่โจวกลายเป็นผู้นำการประท้วง “ออกไป! เป่ยต้าไม่ต้อนรับพวกแก!”


“ใช่!”


“ออกไป!”


“ออกไปให้หมดนะเว้ย!”


น้ำลายทุกคนฟูฟ่องไปทั่ว!


นักศึกษาชาวญี่ปุ่นในรถบัสคันที่สองกับสามก็ไม่ยอมแพ้เหมือนกัน ถึงจะมีคนน้อยกว่า แต่ก็ยังมีศักดิ์ศรี เมื่อเจอสถานการณ์อย่างนี้ก็จัดการด่ากลับเป็นภาษาญี่ปุ่น!


ป๋ายอี้ตวาดอย่างตระหนก “กลับไปให้หมด! กลับไป!”


ตอนแรกที่มีคนน้อยกว่านี้ ป๋ายอี้ยังพอคุมนักศึกษาทุกคนด้วยเสียงของตัวเองได้ แต่พอคนมาประท้วงกันมากขึ้นและเสียงของเขาก็ไม่ได้ดังขนาดนั้น จึงไม่มีใครสนใจเขาอีก เขาเสียจุดยืนของตัวเองไปตั้งแต่ไม่ได้อยู่ข้างนักศึกษาของเป่ยต้าที่กำลังโดนนักศึกษาชาวญี่ปุ่นด่าไม่พอ เขาถึงกับไปขอโทษตัวแทนของญี่ปุ่น? เอาตัวเองไปอยู่ใต้พวกนั้น? นี่คุณเป็นอาจารย์ของมหาวิทยาลัยปักกิ่งหรือของมหาวิทยาโตเกียวกันแน่! ดังนั้นความเชื่อใจของนักศึกษาเป่ยต้าล้วนสูญสิ้นไปหมด!


รถบัสทั้งสามคันโดนฝูงนักศึกษากั้นไว้ ขยับเขยื้อนไปไหนไม่ได้เลย


จางเย่ที่นั่งไขว่ห้างตรงม้านั่งในสวนเห็นทุกอย่างที่เกิดขึ้นตั้งแต่ต้นจนจบ แต่ก็ไม่ได้ทำอะไร ในเมื่อเหล่านักศึกษาไม่สูญเสียอะไร แถมยังล้อมกรอบชาวญี่ปุ่นไว้อีก ถ้าเขาเข้าไปจัดการตอนนี้ จะให้เข้าไปช่วยระงับสถานการณ์หรือไปช่วยด่ากันล่ะ? ทั้งสองตัวเลือกล้วนไม่ดีทั้งนั้น งั้นเขาขออยู่ที่เดิมต่อดีกว่า


ในความขัดแย้งนี้ หากจะให้โทษใครสักคนก็ดูยากทั้งนั้น นักศึกษาของเป่ยต้าไม่ระมัดระวังทำลูกบอลหลุดมือ แต่พอขอโทษไป นักศึกษาของญี่ปุ่นก็ไม่ควรด่าพวกเขาสิ อย่างไรเสียทั้งสองฝ่ายต่างก็ผิดทั้งคู่ รวมไปถึงป๋ายอี้ที่ไม่ยอมทำหน้าที่ของอาจารย์มหาวิทยาลัยเป่ยต้าด้วย ส่วนที่มีปัญหาชัดๆ อีกอย่างก็มาจากความคลั่งชาติของตน——เพราะมีเรื่องพวกนี้จึงเกิดความขัดแย้ง!


ตอนนี้มีนักศึกษาพันกว่าคนเข้าไปแล้ว ดังนั้นเหล่าอาจารย์กับผู้นำของมหาวิทยาลัยย่อมได้รับแจ้งเตือน แต่เพราะอาจารย์ส่วนใหญ่หากไม่ประชุมกันอยู่ก็กำลังไปหอประชุม พอมาถึงจึงสายเกิน!


คนที่มาถึงคนแรกเป็นอธิการบดีของมหาวิทยาลัยเป่ยต้าที่ตะโกนมาแต่ไกล “ขอทาง!”


เหล่าคณาจารย์กลุ่มใหญ่ที่ตามมาข้างหลังรีบพุ่งเข้ามาอย่างโมโห ศาสตราจารย์เหยียนจากภาควิชาภาษาจีนก็อยู่ในนั้นด้วย ดูจากสีหน้าแล้ว สถานการณ์นี้คงทำให้พวกเขาปวดหัวตุบๆ ก่อนหน้านี้รัฐมนตรีเพิ่งจะสั่งให้อาจารย์จากคณะต่างๆ ทำหน้าที่ให้ดี พวกเขาต่างมั่นใจว่างานแลกเปลี่ยนมหาวิทยาลัยของจีน-ญี่ปุ่นต้องเป็นไปได้ด้วยดีแน่นอน แต่ใครจะไปรู้ว่าเรื่องใหญ่ดันเกิดขึ้นแล้วตอนที่พวกแขกมาถึง!


ซูน่าผู้มีสายตาแหลมคม “อาจารย์จาง?”


ศาสตราจารย์เหยียนพอเห็นจางเย่ อารมณ์ก็ขึ้นมากกว่าเดิม “อาจารย์จางเย่ นักศึกษากำลังสร้างความวุ่นวายนะ! คุณที่อยู่ข้างๆ มัวทำอะไรอยู่! ทำไมไม่ห้ามปราม!”


จางเย่กล่าวอย่างจริงจัง “ผมกำลังรอโอกาสเคลื่อนไหวอยู่”


ศาสตราจารย์เจิง “......”


ศาสตราจารย์เหยียน “......”


รอโอกาสเคลื่อนไหวผายลมอะไร! เขาแค่ไม่อย่างมีเอี่ยวด้วยชัดๆ ในเมื่อไม่มีการลงไม้ลงมือกัน และพวกนักศึกษาเป่ยต้าแค่ก่นด่าอย่างมีอารมณ์ ด่าอย่างมีความสุขเท่านั้นเอง จางเย่จึงอยากให้พวกนักศึกษาอิ่มเอิบกับช่วงเวลานี้ต่ออีกหน่อย การมีโอกาสด่าคนญี่ปุ่นต่อหน้ามีไม่มากนักหรอกนะ อา นั่นแหละที่จางเย่คิดอยู่ในใจ แต่ในเมื่อเป็นอาจารย์คน คงพูดออกมาไม่ได้


ซูน่าเข้าใจจางเย่มากกว่าใครๆ คิดกับตัวเองว่าคนอย่างจางเย่น่ะเหรอจะมาหยุดการชุมนุม? เหอะ ไม่รู้แล้วว่าจางเย่อยู่ข้างไหน!


อาจารย์เป่ยต้าคนหนึ่ง “ถอยไป! ทุกคนเงียบ!”


เหยามี่ที่กำลังด่าพลางโบกไม้โบกมืออย่างออกรสออกชาติ เอามือชี้ไปที่รถบัส “แก เจ้าพวกเด็กเตี้ย! แกมองหาอะไร! ฉันเองที่ด่าแกอยู่! โมโหฉิ*! ยังกล้าสบถใส่ฉันอีกเหรอ!”


ศาสตราจารย์เหยียนพยายามระงับสถานการณ์ “ใครกล้าตะโกนอีก!”


พอคำนี้ออกมา เสียงก็เงียบลงไปไม่น้อย เพราะที่นี่มีอาจารย์จากเป่ยต้ามากันไม่น้อย ส่วนมากเป็นอาจารย์ประจำเป็นวิชาหลักของนักศึกษาหลายคนด้วย ทุกคนจึงไม่กล้าทำอะไรเพิ่มอีก


ผู้นำคณาจารย์ต่อว่า “ไร้แก่นสาร! ไร่แก่นสารจริงๆ !”


ซูน่ากำลังยั้งนักศึกษาเช่นกัน “จ้าวเหมียน หยุดนะ!”


ศาสตราจารย์เจิงก็เข้าไปดูแลนักศึกษาของตัวเอง ให้พวกเขาหยุดมือ


บรรดานักศึกษาเป่ยต้าค่อยๆ สงบลง แต่หลายคนยังคงจ้องเขม็งไปที่รถบัส


พอสถานการณ์อยู่ในความควบคุมแล้ว ป๋ายอี้ก็เดินไปเข้ากลุ่มอาจารย์อย่างโมโห “นักศึกษาพวกนี้นี่! ไม่รู้หนักเบา! หาคนชักจูง! คนผิดต้องได้รับโทษ!”


อาจารย์ที่เพิ่งมาถึงล้วนเข้าใจว่าอะไรเป็นอะไรแล้ว อาจารย์หญิงที่สอนวิชาสังคมวัยกลางคนท่านหนึ่งที่รักลูกศิษย์ของตัวเองมากกล่าวว่า “แค่ความเข้าใจผิดเล็กน้อย ไม่เห็นต้องลงโทษร้ายแรง สั่งสอนตักเตือนก็พอน่า”


ทว่าศาสตราจารย์เหยีนไม่เห็นด้วย “เรื่องพวกนี้มีผลร้ายแรงมาก ผมเห็นว่าแค่สอนนักศึกษาให้คิดได้คงไม่พอ ต้องมีการลงโทษด้วย!”


อาจารย์อีกคนกล่าว “เรื่องพวกนี้ยอมไม่ได้เด็ดขาด!”


รองผู้อำนวยการคนหนึ่งจากฝ่ายอำนวยการมหาวิทยาลัยกล่าว “ถ้าครั้งนี้ไม่จัดการให้ดี ไม่รู้ว่าจะเกิดเรื่องใหญ่ขนาดไหน!”


งานร่วมมือของจีน-ญี่ปุ่นในครั้งนี้ ถูกจัดเป็นงานสำคัญมากของเป่ยต้า ไม่ใช่แค่นายกรัฐมนตรีญี่ปุ่นจะมาเยี่ยมเยือนประเทศจีนเท่านั้น ยังมีข่าวว่าเขาได้ให้ความสำคัญกับการพัฒนาระหว่างจีน-ญี่ปุ่นครั้งใหม่นี้อย่างยิ่งยวด เมื่อคิดถึงเบื้องลึกเบื้องหลังงาน พวกเขาต่างกลัวการต่อต้านญี่ปุ่นแบบนี้จริงๆ ข่าวว่ามีนักศึกษาของเป่ยต้ามากั้นรถบัสที่เต็มไปด้วยนักศึกษาจากญี่ปุ่นต้องถูกพาดหัวข่าวและมีผลกระทบร้ายแรงแน่ ช่วงเวลาแห่งความเปราะบางเช่นนี้ อาจกระทบต่อความสัมพันธ์ระหว่างประเทศ และกลายเป็นปัญหาซับซ้อนระดับชาติได้!


ด้วยเหตุนี้ผู้นำของเป่ยต้าจึงมองหาคนที่รับผิดชอบคณะตัวแทนจากรถบัสคันแรก เพื่อจะเข้าไปเจรจาแก้ไขสถานการณ์เป็นการส่วนตัว บุคลากรที่เหลือของเป่ยต้าก็ไปคุยกับนักข่าวญี่ปุ่นไม่ให้พวกเขารายงานข่าวนี้อีกทาง


เรื่องราวจบลง


ที่เหลือมีเพียงงานเก็บกวาด


ป๋ายอี้ขออนุญาตจากผู้นำคณาจารย์ว่าเขาพร้อมจะจัดการเอง เขาเข้าใจดีว่าการจะลงโทษนักศึกษานับพันคนกับเรื่องแบบนี้เป็นอะไรที่ทำได้ยาก เขาจึงต้องการเพียงนักศึกษาที่ก่อเรื่องจนนำไปสู่การด่าแรงๆ เพื่อเป็นการเชือดไก่ให้ลิงดู!


“เธอ!” ป๋ายอี้กวาดตามองหาไปทั่วก่อนจะเลือกนักศึกษาปีหนึ่งขึ้นมาคนหนึ่ง “เธอเป็นหนึ่งในคนที่โยนลูกบาสมาที่รถใช่ไหม?”


นักศึกษาที่ถูกหมายหัวกลัวจนตัวสั่น เขามาจากครอบครัวยากจนในเมืองเล็กๆ การเข้าเป่ยต้าถือเป็นสิ่งที่ยากลำบากมาก พอได้ยินว่าจะถูกลงโทษ เขาพลันหน้าซีดเผือด


ป๋ายอี้จ้องไปที่เขา “เป็นเธอสินะ? ฉันจำได้ว่าเป็นเธอ!”


นักศึกษาใหม่คนนั้นสะดุ้งโหยง


จางเย่มองทีหนึ่งแล้วค้าน “ไม่ใช่เขา”


ป๋ายอี้หันไปมอง “เอ๋?”


“ผมนั่งอยู่ในสวนตลอด เห็นทุกอย่าง” จางเย่พูดตรงๆ


ป๋ายอี้ขมวดคิ้ว “ผมจำได้ว่าเป็นเขานะ คนที่ใส่หมวกเบสบอลไว้”


จางเย่พยักหน้า “คนที่เล่นบาสเก็ตบอลใส่หมวกเบสบอลจริง แต่หมวกเป็นสีฟ้า”


“ใช่เหรอ? เอ๋” คนเยอะมาก นักศึกษาทุกคนก็อายุพอๆ กัน มีหนึ่งจมูกสองตา แยกคนไม่ออกถือเป็นเรื่องธรรมดามาก ไม่สิ ถ้ามีใครจำได้ว่าอะไรเป็นอะไรท่ามกลางฝูงชนคงแปลกมาก


ไม่ไกลนัก


ไม่ว่าเหยามี่จะมองยังไงก็ไม่ชอบป๋ายอี้เลยจริงๆ เธอกระซิบเสียงต่ำ แค่หน้าคนยังจำไม่ได้ แย่ชะมัด ป๋ายอี้คนนี้รู้จักแต่จะสร้างปัญหาให้นักศึกษาเป่ยต้า มีภารรยาเป็นคนญี่ปุ่นแล้วไง มันทำให้เขาเป็นคนญี่ปุ่นจริงๆ เหรอ? เขาก็แค่ทำงานให้พวกนั้นเท่านั้นแหละ!


หลี่ลี่ยังคงสงสัย “ไม่ถูกต้อง”


แฝดคนพี่หลี่อิงถาม “ทำไม?”


หลี่ลี่พูด “ตอนที่ตงจื่อโทรมา เธอบอกว่าเป็นพวกเฉินต้าไห่ที่เป็นคนก่ออุบัติเหตุบาสเก็ตบอลนี้ขึ้น คนๆ นั้นไม่ใช่เฉินต้าไห่เหรอ?”


เหยามี่ชะงักกึก “เธอหมายความว่า......”


หลี่ลี่พยักหน้า “ใช่”


เหยามี่ตบขา “ขนาดอาจางยังจำผิดเหรอเนี่ย!”


“หะ?” หลี่ลี่ได้ยินอย่างนั้นแทบจะหน้ามืด “ไม่ใช่เว้ย ฉันไม่ได้หมายความว่าอย่างงั้น อาจารย์จางอยู่นี่ตั้งแต่เริ่ม เขาจะจำผิดได้ไง?”


เหยามี่ยังคงงุนงง “แล้วหมายความว่าไงล่ะ?”


หลี่อิงทบทวนอีกรอบก่อนจะสูดหายใจลึกแล้วพูดอธิบายออกมา “มี่มี่ จำตอนที่อาจารย์พูดเรื่อง ‘ความฝันในหอแดง’ โดยไม่ได้ใช้สคริปต์เลยได้หรือเปล่า? เขาแค่หลับตาและบรรยายแต่ละฉากของ ‘ความฝันในหอแดง’ โดยขนาดเครื่องหมายยังไม่ผิดสักตัว ความจำขนาดนั้น..คิดเหรอว่าอาจารย์จางจะจำคนที่ยืนอยู่ตรงหน้าผิด?”


พอได้ยินแบบนั้น เหยามี่พลันเข้าใจสิ่งที่เขาต้องการจะสื่อ เธอกล่าวเสียงดัง “พวกเธอหมายความว่า......!”


“ชู่!” หลี่ลี่รีบเอามือไปปิดปากเธอ “ป้าเธอสิ! อย่าพูดเสียงดัง!”


เหยามี่พยักหน้าหงึกๆ พลางมองจางเย่ด้วยสายตาเป็นประกายวิบวับ


นักศึกษาใหม่คนนั้นได้ยินที่จางเย่ปกป้องเขา ก็ชะงักงันไป ไม่ใช่ผมเหรอ? จะไม่ใช่ผมได้ไง? เป็นผมเองนะ! ผมเป็นคนที่ทำลูกบาสหลุดมืออย่างไม่ได้ตั้งใจเชียวนะ! ทำไมอาจารย์จางเย่ถึง......พอคิดได้อย่างนั้น เขาพลันเข้าใจ เขาหันไปสบตาจางเย่ เหมือนจะพบว่ามีประกายแสงระยิบระยับรอบจางเย่โดยเฉพาะดวงตาคู่นั้น ทันใดนั้นหัวใจของเขาพลันอบอุ่น ดวงตาแดงรื้นขึ้นเล็กน้อย!


อาจารย์จางกำลังโกหก!


อาจารย์รู้ดีว่าเป็นเขานั่นแหละ! แต่ก็ยังพูดว่าไม่ใช่!


อาจารย์กำลังโกหกเพื่อปกป้องเขา!


นอกจากซาบซึ้ง นักเรียนใหม่คนนี้ก็ไม่รู้แล้วว่าจะอธิบายความรู้ตอนนี้ออกมาเป็นคำพูดอย่างไร!








*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./55.md)