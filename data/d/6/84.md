##บทที่ 584 : ทิวทัศน์นี้เลิศเลอกว่ามาก!
หลังจากนั้นสักพัก
ติ๊งต่อง ติ๊งต่อง ติ๊งต่อง
เสียงกริ่งประตูดังขึ้น มีคนกดราวๆ สี่ห้าครั้งได้
ถ้าเป็นคนที่บ้านกลับมาแล้วลืมกุญแจไว้ล่ะก็คงกดแค่หนึ่งครั้ง ใครๆ ก็เป็นอย่างนี้ทั้งนั้น หากเป็นแขกหรือมาญาติมาเยี่ยมก็คงกดสักสองครั้งเพื่อให้ดูสุภาพหน่อย บางทีอาจจะเผลอกดไปสามทีก็ยังพอรับได้ แต่ถ้าใครไปเยี่ยมบ้านคนอื่นแล้วกดกริงรัวๆ สี่ห้าครั้งแล้วล่ะก็ ไม่ต้องถามเลยก็รู้ว่าคือนางฟ้าซูเปอร์สตาร์ที่หน้าสื่อดูดีส่วนตัวมารยาทงามแหง!
“มาแล้ว มาแล้ว!” จางเย่ตะโกน
ติ๊งต่อง พอไปถึงก็มีเสียงกริ่งอีกสองรอบ
จางเย่ทำอะไรไม่ได้นอกจากเดินไปเปิดประตู แน่นอนว่าผู้หญิงที่อยู่หน้าประตูคือ ‘สวมชุดรบเต็มอัตราศึก’ อย่างจางหย่วนฉี
“ทำไมนาน?” เธอเยื้องย่างเข้ามา
จางเย่รีบปิดประตูทันที “อย่างน้อยก็ให้ผมเดินมาที่ประตูหน่อยเถอะ”
เธอถาม “ไม่มีใครอยู่ใช่ไหม?”
“ไม่มีใครอยู่ ตามสบายเลยครับ” จางเย่ตอบ
เธอวางกระเป๋าลงบนบนพื้น “ไวน์อยู่นี่นะ มีไวน์แดงกับเบียร์ อยากดื่มอะไรเธอเลือกเลย”
ในเมื่อถึงขนาดนี้แล้วก็ได้แต่ไหลตามน้ำ “คุณจะดื่มอะไร?”
“ไวน์แดง” เธอนั่งบนโซฟาที่ห้องนั่งเล่น
จางเย่ก้มลงไปหยิบไวน์แดงในกระเป๋า เขาก็เห็นว่าข้างใต้ขวดไวน์มีเสื้อผ้าสีแดงสีขาววางไว้ในนั้น ยากจะบอกว่าเป็นชุดอะไรกันแน่ “ทำไมขนของมาเยอะจัง? คุณจะไปที่ไหนเหร? ได้ยินจากในสายว่าผู้จัดการกำลังหาคุณอยู่”
หญิงสาวล้มนอนลงบนโซฟาอย่างเหนื่อยอ่อน กะจะหงีบหลับสักหน่อย “จิงเจียว ที่กองถ่าย อีกไม่กี่วันฉันต้องถ่ายหนัง เลยจะอยู่แถวๆ นั้นแหละ” เธอหรี่ตาลงมอง “ไวน์ล่ะ?”
“เปิดเลยนะ” ที่บ้านจางเย่มีที่เปิดไวน์ที่แม่ของเขาได้มาฟรีตอนซื้อหม้อหุงข้าวใหม่ ทว่าเขากลับใช้ไม่ค่อยเป็นนัก จึงใช้เวลาไม่น้อยกว่าจะเปิดได้ ก่อนหาแก้วใส่ไวน์มาสองใบสำหรับพวกเขาทั้งคู่
พอรินไวน์เสร็จ จางหย่วนฉีก็หยิบแก้วยกขึ้นมาทันที
จางเย่ได้แต่ชนแก้วด้วย “ดื่มน้อยหน่อยนะ ดื่มเช้าเกินไม่ดีต่อกระเพาะ”
ยังไม่ทันเสร็จ พี่สาวจางก็ดื่มหมดไปแก้วหนึ่งแล้ว ก่อนปรายตามองแก้วของจางเย่
จางเย่ทำอะไรไม่ได้นอกจากตามน้ำ ดื่มจนหมดแก้วด้วยอีกคน
พี่สาวจางหยิบขวดไวน์แดงขึ้นมารินให้ตัวเองเสียครึ่งแก้ว ก่อนจะรินให้จางเย่บ้าง “มา” ไวน์แดงดูราคาไม่ใช่น้อยๆ แต่ทั้งสองคนกลับดื่มอย่างกับของไร้ราคา
ดื่มไปสองแก้วอย่างรวดเร็ว
คิ้วของจางหย่วนฉีเริ่มคลายออก
จางเย่ยิ้ม “กี่วันแล้วที่หยุดดื่มเนี่ย?”
“สองเดือน” เธอตอบ
จางเย่พูด “อืม อยากจะดื่มตอนไหนก็มาหาผมแล้วกัน” ถึงแม้เขาจะหงุดหงิดกับเธออยู่บ้าง แต่ถ้าพี่สาวจางคิดจะมาจริงๆ จางเย่ก็ได้แต่น้อมรับเสด็จด้วยความยินดียิ่ง
เมื่อไรที่นางฟ้าซูเปอร์สตาร์อยากพัก จึงมักจะมาจบลงที่ห้องจางเย่เสมอ หนึ่งเพราะหามาที่บ้านจางเย่ก็จะไม่มีใครหาเธอเจอ เพราะขนาดฟางเว่ยหงยังไม่รู้ถึงความสัมพันธ์ของจางเย่กับจางหย่วนฉีเลย สองเพราะ นอกจากพ่อแม่ของจางหย่วนฉีแล้ว ก็คงมีแต่จางเย่นี่แหละที่รู้ว่าพี่สาวจางเป็นคนยังไงยามไม่สวมใส่หน้ากาก ยามที่เป็นตัวของเธอเอง
หญิงสาวมองมาที่เขาพลางกล่าว “เธอก็ยังมีเวลามาดื่มกับฉันด้วยนะ สองเดือนมานี้ ฉันเห็นข่าวเธอบนทีวีว่าไม่หยุดสร้างปัญหาไปทั่วเลยนี่”
พอได้ยินอย่างนั้นจางเย่พลันสำลัก “คุณพูดอะไรน่ะ! ผมนะเหรอไม่หยุดสร้างปัญหา ผมกำลังรับใช้สังคมอยู่ต่างหาก คุณเห็นโฆษณาเพื่อสังคมที่ผมทำหรือยัง? เป็นไงบ้าง?”
เธอตอบ “พอได้”
จางเย่หัวเราะแล้วก็ไม่ได้เซ้าซี้เธอต่อ
ตอนนี้เองจางหย่วนฉีก็ถอดเสื้อคลุมกับแว่นกันแดดออก จางเย่สังเกตว่าเสื้อผ้าข้างในเธอเปียกไปหมด วันนี้เธอแต่งตัวดูธรรมดาๆ พร้อมกับผมทรงหางม้าดูติดดิน อย่างการสวมเสื้อแขนยาว กางเกงสปอร์ต และรองเท้าผ้าใบสีขาวที่มีโคลนเลอะอยู่ไม่น้อย ตามแขนเสื้อกับไหล่ของเธอเปียกปอนจากฝน ออกมาทั้งๆ อย่างนี้ ถ้าไปฆ่าใครเข้าแล้วบอกว่าเป็นจางหย่วนฉีดาราดังแห่งวงการบันเทิง ต้องถูกหาว่าเป็นพวกลวงโลกแน่!
จางเย่ถาม “คุณไม่มีร่มเหรอ?”
“คิดว่าไงล่ะ” เธอถามย้อน
“คุณพกชุดสำรองมาหรือเปล่า ไปเปลี่ยนเป็นเสื้อผ้าแห้งเถอะ จะได้ไม่ป่วยเอา” จางเย่กล่าวอย่างจริงใจ “หรือถ้าไม่มี ก็อาบน้ำที่นี่ได้”
เธอรับคำ “ได้”
จางเย่มึนงงพริบตาปริบๆ “คุณจะอาบน้ำจริงๆ ?”
เธอปรายตามอง “ฉันจะอาบน้ำปลอมๆ เพื่อ?”
“อ่า ไม่ใช่อย่างนั้น” จางเย่บ่นในใจที่พี่ชายพูดก็เพราะตามมารยาทเฉยๆ เว้ย “งั้นคุณก็อาบน้ำเถอะ ผมจะไปเปิดเครื่องทำน้ำร้อนให้ แต่บอกไว้ก่อนล่ะว่าห้องน้ำบ้านผมค่อนข้างรกหน่อย ทำใจไว้ด้วยนะ”
เธอลุกขึ้นยืน “เธอดื่มไปพลางๆ ก่อนแล้วกัน”
“ไม่เป็นไร ผมรอคุณดีกว่า” จางเย่หยิบผ้าเช็ดตัวมาให้เธอ “ของผมเอง แต่แม่ผมซักแล้วนะ ผมก็ยังไม่ได้ใช้ด้วย สะอาดแน่นอน”
เธอ “ฉันมีของตัวเองในกระเป๋า”
“อ้อ โอเคครับ” จางเย่กล่าว
สุดท้าย หญิงสาวสูดจมูกแล้วจามออกมา หยิบกระเป๋าของตัวเองแล้วเดินเข้าไปในห้องน้ำ ปัง ประตูห้องน้ำปิด ทุกอย่างกลับสู่ความเงียบ
ในเมื่ออยู่ข้างนอกจางเย่ก็ไม่รู้จะทำอะไร เขาจึงคุยกับเธอผ่านประตูห้องน้ำ “วันนี้ไม่มีคิวถ่ายเหรอ?”
เสียงผู้หญิงดังมาจากห้องน้ำ “ฝนตก”
จางเย่ร้องอ้อ “ช่วงนี้คุณถ่ายหนังเรื่องอะไรเหรอ?”
“ ‘ปรมาจารย์’ ”
“หืม หนังต่อสู้แบบไหน?”
“กังฟู”
“เอ๋ คุณเป็นวิชากังฟูด้วย?”
“มีผู้กำกับกังฟู”
“วิชากังฟูแบบไหนเหรอ?”
“ปากั้วจ่าง[1] มวยสิงอี้[2] หมัดไทเก๊ก”
“หมัดไทเก๊ก?” จางเย่ชะงัก “ผมเคยได้ยินอยู่ ไม่ใช่ว่าหายสาบสูญไปแล้วเหรอ? มีคนในทีมผลิตรู้จักวิชานี้ด้วย?”
“ก็แค่หนัง ทำไมนายคิดว่าพวกเขาต้องรู้จักวิชานี้จริงๆ ล่ะ?”
“อ่อ คงงั้น ก็ว่าอยู่ คงไม่มีใครบนโลกนี้เป็นวิชาหมัดไทเก๊กหรอก” เหมือนประโยคสุดท้ายค่อนข้างแผ่วเบาจนแทบจะพึมพำกับตัวเอง
เสียงผู้หญิงดังมจากข้างใน “พูดว่าอะไรนะ?”
จางเย่ตอบกลับทันที “เปล่าครับ ไม่มีอะไร”
เสียงเหยียบรองเท้าแตะเปียกๆ ดังขึ้นมาจากภายในห้องน้ำ พี่สาวจางน่าจะยังถอดชุดไม่เสร็จ สักพักก็มีเสียงน้ำไหลตามมา
จางเย่รู้ว่าตอนนี้พูดไปเสียงก็ดังไม่ถึงข้างใน เลยกลับไปนั่งที่ห้องนั่งเล่นต่อ
เวลาผ่านไปราวๆ สิบนาที พี่สาวจางอาบน้ำเสร็จอย่างรวดเร็วทีเดียว อาจเพราะแค่ล้างน้ำฝนออกเท่านั้น หลังจากนั้นประตูห้องน้ำก็เปิดออก ไอน้ำร้อนและกลิ่นหอมของแชมพูลอยไปยังห้องนั่งเล่น
“อาบน้ำเสร็จแล้วเหรอ?”
“อืม”
“ผมเทไวน์ให้แล้ว”
“ดี”
พี่สาวจางยังไม่ออกจากห้องน้ำ
จางเย่เดินไปเห็นพี่สาวจางในชุดเสื้อคลุมอาบน้ำสีขาว น่าจะเป็นของเธอเพราะบ้านของจางเย่ไม่มีอะไรแบบนี้ จางหย่วนฉีกำลังส่องกระจกพร้อมทาอะไรบางอย่างบนผิวหน้า น่าจะเป็นโทนเนอร์ เพราะในกระเป๋าของเธอเต็มไปด้วยครีมบำรุงผิวหน้า บำรุงผิวกาย และเครื่องสำอางเต็มไปหมด ดูเตรียมพร้อมสุดๆ จนจางเย่สงสัยว่าเธอตั้งใจจะมาค้างที่บ้านเขาและไม่ยอมกลับไป
เขาถาม “คุณจะออกกี่โมงเหรอ?”
พี่สาวจางไม่ได้มองมาที่เขาสักนิด “เที่ยงๆ บ่ายๆ”
“โอเค พ่อกับแม่ผมจะกลับมาราวๆ ห้าหกโมง ก็ออกเวลานั้นแล้วกัน” จางเย่เตือนแล้วถามต่อ “เออใช่ พี่สาวจาง ผมคุณร่วงเยอะหรือเปล่า?”
จางหย่วนฉีไม่ตอบ
ความสัมพันธ์ของจางเย่กับนางฟ้าซุป’ตาร์คนนี้ไม่นับว่าห่างเหินอะไร พวกเขาต่างเข้าใจในตัวอีกฝ่ายดี อยากจะพูดอะไรก็พูดกันได้หมด “ผมแม่ผมไม่ได้ยาวเหมือนคุณ ถ้าผมคุณร่วงเต็มพื้นแล้วพ่อแม่ผมมาเห็นล่ะก็..พวกเขาต้องรู้แน่เลยว่าผมพาคนมาบ้าน” ก่อนหน้านี้ตอนที่เขาเช่าอะพาร์ตเมนต์อยู่ไม่นับว่ามีปัญหาอะไร แต่กับที่นี่ไม่ใช่ ในเมื่อที่นี่เป็นบ้านพ่อแม่ ดังนั้นระมัดระวังมากหน่อยก็ดี
หลังจากทาครีมบำรุงผิว พี่สาวจางไม่ได้เป่าผมให้แห้ง แต่กลับเดินนวยนาดพร้อมกลิ่นหอม นั่งลงบนโซฟาแล้วหยิบแก้วไวน์ของตัวเองกระดกดื่ม
จางเย่นั่งดื่มเป็นเพื่อนเธอ
“ไวน์ดีมากเลย”
“ไม่แย่”
“เฮ้ ดื่มช้าๆ หน่อย รอผมด้วยสิ”
“ก็รีบสิ”
“จะให้ผมรีบดื่มได้ไง คุณเล่นดื่มซะเช้าขนาดนี้”
ทั้งคู่ไม่มีเรื่องอะไรให้พูดนัก แต่บรรยากาศกลับกลมกลืนกันได้ด้วยดี
นี่แหละคือสายสัมพันธ์แห่งจางเย่และนางฟ้าซุป’ตาร์ ถ้าถามถึงความเหมือนกันในเรื่องของคนวงการบันเทิงแล้ว เรียกได้ว่าทั้งคู่มีเรื่องคล้ายคลึงกันน้อยมากๆ บุคลิกส่วนตัวพี่สาวจางทั้งไม่ใช่คนชอบพูดและแข็งกระด้างสักหน่อย ไม่เหมือนขณะอยู่บนโทรทัศน์ที่ช่างเฉิดฉายเป็นมิตรสุดๆ แม้ว่าโลกของทั้งคู่ดูจะไม่เกี่ยวข้องกันเลยสักนิด ทว่ามิตรภาพของทั้งสองกลับไม่ตื้นเขินเลย
พวกเขาเคยอยู่โรงแรมด้วยกันมาทั้งคืนแล้ว ตอนพี่สาวจางมีเรื่องยุ่งยากที่งานตรุษจีนจางเย่นี่แหละที่เป็นคนช่วยเหลือ ตอนจางเย่เจอปัญหาก็เป็นพี่สาวจางที่เข้ามาช่วยเหลืออย่างเต็มที่ ทั้งโพสต์ลงเวยป๋อเพื่อกดดันสถานีตำรวจให้ปล่อยตัวเขาออกมา แถมงานตรุษจีนยังช่วยปกปิดไม่ให้ดาราหญิงคนอื่นเห็นเขาในห้องแต่งตัวด้วย พวกเขาต่างกระโดดหนีนักข่าวทางหน้าต่างด้วยกันก็เคยมาแล้ว ทั้งคู่ล้วนมีความลับที่ไม่เคยบอกใครที่รู้กันอยู่แค่สองคน พวกเขาได้สรรค์สร้างสายสัมพันธ์แห่งมิตรภาพที่ดูไม่เหมือนมิตรสหาย ว่าไปก็...เป็นเรื่องที่แปลกดีพิลึก
จางเย่ปฏิบัติต่อจางหย่วนฉีฉันท์มิตร
จางหย่วนฉีก็ไม่ได้ปิดกั้นอะไรกับเขาเช่นกัน
อืม... เขาไม่รู้ว่าสตาร์ควีนมีผ้าแห้งมาเปลี่ยนหรือเปล่า ท่านั่งในชุดผ้าคลุมอาบน้ำของเธอนั้นเผยให้เห็นต้นขาขาวนวล เส้นขอบคอเสื้อเผยให้เห็นร่องอก ถึงแม้เธอจะเอาผ้าเช็ดผมแล้วแต่ผมยังไม่แห้งสนิทดี บางครั้งหยดน้ำไหลจากศีรษะตกไปบนไหล่เสื้อคลุม บ้างไหลลงลำคอ บ้างก็หน้าอก บ้างก็ร่องหน้าอก ..แล้วก็ร่องอกอีกครั้ง เวลาน้ำหยดบนผิวกาย หยดน้ำจะกลิ้งไหลตามคอระหงส์ จนหายไปกลางร่องอก อืม มองไม่เห็นแล้วสิ ไม่รู้ว่าไหลไปตรงไหนต่อ อาจจะถูกผ้าซับไว้ก็ได้หรือไม่ก็ไหลลงต่ำตามร่องอกไปยังสู่..หน้าท้อง
ทิวทัศน์ฝนพรำช่างงามตา
ทว่าหากเทียบกับบุคคลในบ้านแล้วไซร้
ทิวทัศน์นี้เลิศเลอกว่ามาก!


====================


[1] 八卦掌 ปากั้วจ่าง เป็นศิลปะการต่อสู้ของจีนแขนงหนึ่ง ได้รับการยอมรับว่าเป็น 1 ใน 3 แกนหลักของวิชากลุ่มมวยภายในของจีน ขึ้นชื่อด้านการหลบหลีกและจู่โจมด้วยมือที่แบอยู่ มักใช้การเดินเป็นวงกลมการขยับร่างกายเป็นเกลียว บางทีจึงเรียกว่า มวยแปดทิศหรือฝ่ามือแปดทิศ
[2] 形意拳 มวยสิงอี้ คำว่าสิงอี้ (形意) ในมวยสิงอี้นั้น คำว่าสิง (形) หมายถึงรูปลักษณ์ ขณะที่อี้ (意) หมายถึงจิต มวยสิงอี้จึงหมายถึงมวยที่เน้นการฝึกจิตสำนึกและรูปลักษณ์ โดยหมัดจิตก็คือการฝึกหมัดตามหลักห้าธาตุหรือที่เรียกกันทั่วไปว่าหมัดห้าธาตุ ส่วนหมัดรูปลักษณ์ก็คือการฝึกลักษณะการเคลื่อนไหวของสัตว์สิบสองอย่างเรียกว่าหมัดสิบสองท่าสัตว์


*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./85.md)