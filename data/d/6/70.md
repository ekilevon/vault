##บทที่ 570 : ข้อดีสามประการของคุณอู๋!
ทุ่มกว่าแล้ว
ฟ้ามืดสนิท
จางเย่รับสายอยู่ระหว่างทาง ยังไม่ถึงบ้าน หนึ่งนั้นรถตรงหน้าเขาแทบไม่ขยับเลยสักนิด สองคือก่อนรถคันหน้าเขาอีกเป็นร้อยคันก็ไม่ขยับเหมือนกัน --- รถ ติด มาก
สายมาจากหูเฟย ซึ่งเป็นหัวหน้าของเขาระหว่างทำรายการ ‘ห้องเลคเชอร์’ ให้ BTV-วรรณศิลป์ คือป๋อเล่อของจางเย่ หัวหน้าที่ทำงานเก่าที่สนิทกันไม่เลว
"ฮัลโหล คุณหู"
"เรื่องเรียบร้อยหรือยัง? คุยได้ไหม?"
"ได้ๆ รถติดพอดีครับ"
"ฮ่าๆ ช่วงนี้ด่าจนเสพติดแล้วสิ?"
"เฮ้อ เสพติดอะไรเล่า วุ่นวายเป็นบ้าเลยครับ ผมยังไม่รู้จะทำยังไงดีเนี่ย"
"เอาล่ะ ถึงจะพูดแบบนั้น แต่เท่าที่ฉันได้ยินมา เธอไม่ได้สนใจอะไรสักหน่อย ไม่พูดเรื่องนี้แล้ว แหงล่ะจะให้เธอควบคุมอารมณ์น่ะเป็นไปไม่ได้ เธอก็เป็นซะแบบนี้ ทั้งชีวิตคงไม่มีทางแก้"
"ไอ้หยา คุณนี่แหละที่รู้จักผมดี"
"ฉันโทรมาถามเรื่องทางเธอหน่อย แต่ดูน้ำเสียงมีชีวิตชีวาแบบนี้ ฉันก็สบายใจ ฉันแค่จะโทรมาบอกเธอว่าฉันเพิ่งได้ตำแหน่งใหม่ จะย้ายจาก BTV-วรรณศิลป์ไปยังช่องทีวีดาวเทียมแล้ว ฉันพาโหวเกอ โหวตี้ เสียวหลวี่ ต้าเฟยไปด้วยนะ"
"อ๊ะ เลื่อนตำแหน่งเหรอครับ?"
"ไม่เลยสักนิด"
"ก็ว่างั้นครับ วรรณศิลป์เป็นช่องท้องถิ่น ทีวีดาวเทียมเป็นช่องออกอากาศทั่วประเทศ จะไปเหมือนกันได้ยังไง ช่างเถอะ เอาล่ะพี่หู รีบออกข่าวผมเร็ว คนจะได้รู้เรื่องความยอดเยี่ยมของผมบ้าง จะได้ช่วยจัดการเรื่องยุ่งยากให้ผมด้วย"
"เธอปล่อยฉันไปเถอะ ฉันยังมีชีวิตไม่พอหรอกนะ แค่ที่เธอด่าพวกญี่ปุ่นออกอากาศแบบนี้ ใครมันจะไปกล้ารายงานข่าวดีๆ เรื่องเธอกัน? ฉันว่า CCTV กับช่องอื่นๆ ก็ไม่มีทางกล้าพูดถึงชื่อเธอไปอีกสักพัก ปล่อยฉันไปเถอะ ฉันเพิ่งย้ายไปช่องดาวเทียมทำรายการใหม่นะไม่ใช่ข่าว"
"ฮ่าๆ ผมล้อเล่น"
"เธอนี่นะ ทำเรื่องไว้ก็จัดการเองสิ"
"ขนาดนั้นเชียวเหรอพี่หู?"
"คิดว่าไงล่ะ"
ขณะนั้น สายใหม่โทรเข้ามา พอดูก็รีบพูดกับหูเฟยสองสามคำก่อนวางสาย จา���นั้นค่อยรับสายใหม่ที่โทรเข้ามาของเหราอ้ายหมิ่น
"คุณน้าเจ้าของห้อง" จางเย่กล่าว
เหราอ้ายหมิ่นพูดขึ้นมาก่อน "ค่าเช่าเดือนนี้ฟรี!"
จางเย่พลันเบิกบานน้ำเสียงระรื่น "เอ๊ะ มีเรื่องดีขนาดนี้ด้วยเหรอ?" คุณเหราบูชาเงินเท่าชีวิต ค่าน้ำไม่กี่สิบหยวนยังไม่ยอมให้ขาดแม้แต่แดงเดียว วันนี้กลับยกค่าเช่าให้ฟรี?
เหราอ้ายหมิ่นพูดสบายๆ "ที่นายด่าคนน่ะฉันดูแล้ว ไม่เลว ด่าได้ดี ดีมาก เหมือนฉันตอนสาวๆ อยู่บ้าง"
โอ๊ะ จำได้แล้ว คุณน้าเจ้าของห้องเองก็เป็นคนคลั่งชาตินี่นา จางเย่กล่าว "ได้ ผมก็ศึกษาจากคุณนั่นแหละ ค่าเช่าเดือนหน้าอย่างนั้น..."
ตู๊ดๆๆ
สายตัดไปแล้ว
จางเย่พูดไม่ออกอยู่นาน กว่าเขาจะโทรกลับไป คุยกับเฉินเฉินน้อยอยู่ครู่จึงได้วางสาย
……
สองทุ่มตรง
อุบัติเหตุจัดการเรียบร้อย ถนนเปิด จางเย่จึงเพิ่งถึงบ้าน
พอเข้าบ้าน เขาก็เห็นพ่อนั่งหน้าเครียดเขม็ง แม่แอบส่งสัญญาณบอกเขาว่าพอกำลังโกรธมากทีเดียว
จางเย่เห็นแล้วก็รีบเปลี่ยนหัวข้อ "ไอ้หยา รถติดมากเลย รถข้างหน้าชนท้ายกัน ติดอยู่ตั้งสองชั่วโมงแน่ะ แม่ครับ ผมยังไม่ได้กินอะไรเลย มีอะไรเหลือไหม? ไม่ใช่บอกว่าจะฉลองที่ผมได้เป็นรองศาสตราจารย์หรอกหรือ?"
แม่ดีใจ "ตำแหน่งรองศาสตราจารย์ไม่เพิกถอน?"
จางเย่ "ถอนอะไรกัน ว่ากันตรงๆ เรื่องนี้คือวงการคณิตศาสตร์มอบให้เพราะผลงานที่ผมสร้าง ไม่เกี่ยวอะไรกับเรื่องอื่นเลย"
แม่ยังคิดว่าเพราะลูกชายก่อเรื่องวุ่นวายคราวนี้ ตำแหน่งรองศาสตราจารย์คงรักษาไว้ไม่ได้ ไม่คิดเลยว่ากลับไม่มีเรื่องมีราวอะไร ด้วยความยินดีจึงว่า "ดีล่ะ งั้นแม่อุ่นข้าวให้"
พ่อตบโต๊ะ "อุ่นข้าวทำไม! ปล่อยมันหิวไปนั่นแหละ!"
แม่มองค้อน "เธอมายุ่งอะไร ไม่ให้ลูกกินข้าวรึไง?"
พ่อโมโห "แกเป็นครูบาอาจารย์ ดันเป็นแกนนำนักศึกษาออกมาด่าชาวบ้านใช้ได้ที่ไหน! นี่คือสิ่งที่อาจารย์ควรทำงั้นเรอะ! แกเป็นสมาชิกพรรคนะ!"
"พ่อ ให้ผมอธิบายก่อนนะ" จางเย่นั่งลง กล่าว "ไม่ต้องสนใจเรื่องครูเรื่องพรรคก่อน กระต่ายคับขันยังกัดคนได้ อีกอย่าง เพราะว่าผมเป็นครู เพราะเป็นสมาชิกพรรค พบเรื่องคับขันจึงไม่ควรนิ่งเฉย ผมอย่างไรก็ต้องออกหน้าเป็นคนแรก ถ้าเกิดว่าเป็นครูแล้วนี่ก็ไม่กล้าพูดนั่นก็ไม่กล้าพูด เอาแต่รักษาหน้าตา งั้นจะให้ใครออกหน้าแทนเด็กๆ ล่ะครับ? สมาชิกพรรคกลับกลัวผลกระทบ นี่ก็ไม่พูดนั่นก็ไม่กล้าพูด งั้นใครจะพูดแทนประชาชน?"
พ่อฟังจนชะงักไป
จางเย่กล่าวเสริม "ผมด่าคนน่ะไม่ถูกต้องจริง แต่ผมขอบอกก่อนเลยนะว่า ผมไม่ได้นำนักศึกษาไปด่าใคร ผมแค่ด่าใส่อารมณ์มากไปหน่อยแค่นั้น ไม่คิดว่านักศึกษาจะตามมาด่าไปกับผมด้วย เรื่องนี้ผมยอมรับผิด เพราะไม่ทันจัดการให้ดีเอง"
พ่อยังคงฮึดฮัด ปัดมือ "ฉันเถียงไม่ชนะแกหรอก!"
แม่หัวเราะ "งั้นจะอุ่นกับข้าวไหม?"
"อุ่นสิ" พ่อว่า "ฉันก็ยังไม่กิน"
จางเย่รีบบอก "มาๆ ผมเอง ผมอุ่นให้พ่อเอง"
พ่อยังไม่พอใจ "แกอย่ามาทำเป็นกระตือรือร้น ที่แกพูดเมื่อกี้ก็ยังไม่ถูก รอให้พรุ่งนี้ฉันคิดออก ฉันจะมาพูดกับแกใหม่!"
จางเย่หัวเราะ "ได้ครับได้ ผมจะเปิดใจฟัง"
กินข้าวเสร็จ บ้านกลับมาสงบอีกครั้ง
จางเย่กลับเข้าห้องของตัวเองก็คิดแล้วคิดเล่า รู้สึกไม่สบายใจสักเท่าไร เตรียมจะโทรคุยกับอู๋เจ๋อชิงดูว่าเรื่องราวหนักหนาแค่ไหน แต่ก็กลัวว่าเธอจะยุ่งติดประชุมจนไม่ได้รับโทรศัพท์ เขาจึงส่งข้อความไปหาแทน ช่วงนี้คุณอู๋เพิ่งรับตำแหน่ง เรื่องที่ต้องทำจึงมีมาก บางครั้งได้แค่คุยกันทางข้อความเท่านั้นเอง
จางเย่ : อู๋
ไม่กี่นาทีปลายทางก็ตอบกลับมา : ถึงบ้านแล้วเหรอคะ?
จางเย่ : ครับ เธอเห็นข่าวแล้วใช่ไหม?
อู๋เจ๋อชิง : เห็นแล้ว ประชุมเมื่อครู่ก็มีคนพูดถึง
จางเย่ : เฮ้อ เรื่องไม่หนักหนาใช่ไหม?
อู๋เจ๋อชิง : แต่ก็ไม่เบานะ
จางเย่ : ลูกพี่จะโดนจับเข้ารายชื่อผู้กระทำการไม่เหมาะสมอีกไหม?
อู๋เจ๋อชิง : ไม่มีทาง
จางเย่ : จริงเหรอ?
อู๋เจ๋อชิง : ก็มีฉันอยู่นี่
พอฟังคำนี้ จางเย่พลันสบายใจ ไม่ใช่เพราะไม่โดนแบน ถึงต่อให้โดนแบนอีกครั้งจางเย่ก็ไม่กลัว การที่เขาสบายใจนั้น เป็นเพราะคุณอู๋เข้าข้างเขาโดยไม่มีข้อแม้ต่างหากล่ะ เกิดเรื่องใหญ่ขนาดนี้ หากเป็นแฟนสาวคนอื่น ต่อให้ไม่ดุด่าก็ต้องบ่นสักหลายคำ ความจริงเรื่องที่จางเย่นำคนอื่นด่าชาวบ้านก็ไม่ใช่เรื่องดีเด่อะไร ทั้งอย่างนั้นคุณอู๋กลับไม่ต่อว่าเลยสักนิด บ่นสักคำก็ไม่มี เกิดเรื่อง? งั้นก็แก้กันไป เธอคอยยืนอยู่ฝ่ายจางเย่โดยไร้ข้อแม้และเคารพทุกการตัดสินใจของจางเย่เสมอ
อู๋เจ๋อชิงมีดีตรงไหน?
ก็คือตรงนี้นี่ไง!
จางเย่เป็นคนที่มีความคิดเป็นของตนเองคนหนึ่ง แม้จะไม่ได้พูดออกมาก็ตาม สิ่งที่จางเย่คิดคือสิ่งที่สมควรกระทำ ต่อให้คนอื่นจะพยายามชักจูกหรือให้เขาสัญญาอย่างไร เขาก็ทำตรงข้ามกับที่เขารับปากทุกทีไป เพราะเขาเองก็มีหลักการในการจัดการสถานการณ์และมีแนวคิดที่ตัดสินใจด้วยตัวเองเช่นกัน เมื่อมีนิสัยแปลกประหลาดเช่นนี้ วิธีการจัดการเรื่องราวของเขาย่อมต้องแตกต่างออกไป อีกทั้งคุณอู๋ถือเป็นคนที่มีอำนาจแต่กลับไม่ถือตัว ผู้หญิงที่อ่อนโยนและรู้จักเคารพซึ่งกันและกันเช่นนี้ สำหรับเขาแล้วนับว่าดึงดูดใจที่สุด
ยังจะต้องถามอีก?
ถ้าให้จางเย่สาธยายความดีของอู๋เจ๋อชิงออกมาสามข้อหลักๆ เขาไม่จำเป็นต้องคิดอะไรเลยสักนิด จางเย่สามารถเรียงลำดับออกมาได้ทันที นั่นคือ!
1 . ใหญ่!
ใหญ่มาก!
ใหญ่โคตรๆ!


*-*-*-*-*-*-*-*-*-*-*-*-*-*-*-*


[Go To Next Chapter]( ./71.md)