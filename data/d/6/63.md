##บทที่ 563 : ความเคลื่อนไหวอันน่าอัศจรรย์ของนักศึกษาเป่ยต้า!
นอกหอประชุม
เงียบสงบไร้เรื่องราว
เหล่าพนักงานรักษาความปลอดภัย เดินตรวจตราอย่างผ่อนคลาย
"วันนี้มีคนใหญ่คนโตมารึ?"
"เห็นว่าเจ้าหน้าที่จากญี่ปุ่นมากันน่ะ"
"ถึงว่าสิ ฉันได้ยินเสียงตะโกนดังลั่นเชียว"
"นั่นสิ ข้างในไม่รู้ทำอะไรกัน บรรยายอะไรน่ะ ทำไมถึงได้มีเสียงดังขนาดนี้นะ? ท่าทางมีคนตะโกนซะลั่นเชียว? ตะโกนอะไรกันหว่า?"
"ฟังไม่ชัดเนี่ยสิ"
"เอ๋ ทำไมเหมือนจะมีคำว่าหน้าโง่ด้วยล่ะ?"
"เอ็งสิหน้าโง่ เหอๆ จะเป็นไปได้ยังไง โอกาสแบบนี้ ขนาดคนโง่ยังรู้ว่าไม่ควรจะก่อเรื่อง จะไปมีปัญหาอะไรได้ยังไง?"
"ฉันก็ว่า สงสัยฟังผิดไปจริงๆ นั่นแหละ"
ทว่าไม่กี่วินาทีต่อมา เสียงตะโกนยิ่งดังชัดขึ้นเรื่อยๆ!
พนักงานรักษาความปลอดภัยทั้งสามสบตากัน ชั่วขณะนั้นพลันรับรู้ได้ถึงความหวาดหวั่นขวัญผวาอย่างหนึ่ง เชี่*เอ๊ย! ฟังไม่ผิดจริงๆ! หน้าโง่จริงๆ! แหกปากกันคำว่า ‘หน้าโง่’ จริงๆ ด้วย!
ทีมงานที่คอยดูแลหอประชุมวิ่งกรูกันออกมา "อะไรกันน่ะ? เกิดอะไรขึ้นกัน!?"
"เสียงอะไร?" มีเจ้าหน้าที่ของหอประชุมวิ่งเข้ามาสมทบจากที่ไกลๆ "เกิดเรื่องอะไรขึ้น?"
เสียงตะโกนดังเป็นจังหวะจะโคน เสียงดังซะจนไม่มีทางฟังผิดพลาดแน่ๆ อย่าว่าแต่ในอาคารหอประชุมร้อยปีเลย แม้แต่พื้นที่ร้อยสองร้อยเมตรรอบอาคารยังได้ยินเสียงด่านี้แว่วๆ ต้องรู้เสียก่อนว่าหอประชุมร้อยปีแห่งนี้ เป็นอาคารเก็บเสียงที่ทางมหาวิทยาลัยทุ่มทุนสร้างขึ้นจนติดอันดับต้นๆ ของประเทศ ได้ยินเสียงเล็ดรอดไปไกลขนาดนี้ เสียงภายในต้องดังเกินกว่าจะจินตนาการได้!
หลอน!
ต้องหลอนไปแล้วแน่ๆ!
ทั้งพนักงานรักษาความปลอดภัยและเหล่าเจ้าหน้าที่ทั้งหลาย อดรู้สึกว่าเพ้อเจ้อไปเองอยู่บ้างไม่ได้!
จากนั้น เครื่องมือสื่อสารของพนักงานรักษาความปลอดภัยเหล่านั้นจึงดังขึ้น เรียกกำลังเสริม? พวกเขาจึงได้ทราบว่าเกิดเรื่องใหญ่ ไม่พูดพล่ามทำเพลงก็คว้ากระบองระงับเหตุตรงเข้าไปที่หอประชุม เหล่าทีมงานของหอประชุมก็ร่วมทางด้วย พอเปิดประตูก็ได้ยินเสียงของนักศึกษาที่ดังสนั่นเสียจนพวกเขาแทบผงะหงาย คลื่นเสียงเป็นจังหวะยิ่งกว่าคลื่นทะเลที่ซัดสาด พวกเขาเพิ่งเคยเห็นเหตุการณ์เช่นนี้เป็นครั้งแรก แต่ละคนล้วนตระหนกแตกตื่นตกใจ!
หลังจากนั้น บรรดานักศึกษาของเป่ยต้าได้ยินเสียงดังจึงตามเข้ามาดู เมื่อเห็นเหตุการณ์ตรงหน้าแล้ว แต่ละคนต่างก็หยุดยืนนิ่งอยู่กับที่ไม่ไปไหน!
"นี่..."
"นี่มัน..."
"ฉิ*!"
หอประชุมแตกแล้ว!
เสียงตะโกนดังลั่นจนหูแทบหนวก!
เสียงร่ำร้องนับพัน ไหนจะมือที่ชี้นิ้วด่าคนบนชั้นลอยนับพันอีก!
พวกพนักงานรักษาความปลอดภัยกับพวกนักศึกษาของเป่ยต้าอีกไม่กี่คนที่เพิ่งเข้ามา ล้วนเห็นจางเย่บนเวทีแล้ว พร้อมๆ กับที่เห็นเพื่อนร่วมชั้นอีกหลายคนได้!
นั่นมันจ้าวอวี้โจว สมาชิกสภานักศึกษานี่!
เห็นจ้าวอวี้โจวหน้าแดงก่ำ ชี้นิ้วด่าชั้นบนด้วยเสียงอันดัง "หน้าโง่! หน้าโง่!"
ฉิ*หาย หมอนั่น นั่นมันจอหงวน[1]ของเขตเจียงหนานปีนี้นี่หว่า! นักศึกษาใหม่คนนี้ไม่ใช่เป็นหนอนหนังสือเรอะ!? ปกติเวลาอยู่ในชั้นเรียนคุยกับเพื่อนน้อยมากไม่ใช่เหรอ? ทำไมตอนนี้จอหงวนถึงได้กลายเป็นหน้าแดงเดือดพล่านแบบนี้กันน่ะ? ปกติเขาไม่ได้ชอบคุยกับใครสักหน่อย ตอนนี้เสียงดังกว่าไอ้ยี่สิบสามสิบคนรอบๆ นั่นซะอีก เสียงร้องชักแหบพร่า "หน้าโง่! หน้าโง่!"
อ๊ะ! หมอนั่น!
เชี่* รองประธานสภานักศึกษาทำไมไปด่าอะไรกับเขาด้วยเล่า!
นายเป็นรองประธานสภานักศึกษานะ! ทำไมถึงได้เอากับเขาล่ะเว้ย!
ไอ้หยาตาเถร! นั่นมัน...นั่นมัน...นั่นไม่ใช่พี่เอี้ยนหรอกหรือ? จอหงวนระดับประเทศก่อนปีกลาย นักศึกษาหญิงที่ได้ทุนการศึกษาระดับสูงสุดมาสองปีซ้อน แต่ว่าไอ้ตรงหน้านั่นมันใครกันน่ะ? ไอ้คนที่กระทืบเท้าบนเก้าอี้แหกปากว่า ‘หน้าโง่’ นั่นใครกันล่ะว้อย!?
สวรรค์!
บ้ากันไปหมดแล้ว!
แม่*บ้ากันไปหมดแล้ว!
นักศึกษาที่เพิ่งมาถึงหอประชุมรีบโทรศัพท์หาคนอื่นๆ กันจ้าละหวั่น!
"ปังจื่อ! รีบมาที่หอประชุมเร็ว!"
"ทำอะไรวะ ฉันนอนอยู่"
"มาเร็วเข้า! เรื่องใหญ่แล้ว! คณะตัวแทนของญี���ปุ่นถูกนักศึกษาของเราล้อมเอาไว้หมดแล้ว คนเป็นพันเลย! เป็นพัน! ชี้หน้าด่าพวกเขาอยู่เนี่ย!"
"นายไสหัวไปเลย จะหลอกใครกันวะ!"
"น้องสาวนายน่ะสิ! นี่เรื่องจริงนะเว้ย!"
นักศึกษาหญิงที่ด้านข้างก็รีบโทรศัพท์!
"เม่ยเม่ย รีบเรียกคนในหอเราลงมาเร็ว! มาที่หอประชุมให้หมดเลย! โอ๊ย ตื่นเต้นสุดๆ ทางนี้บ้ากันไปหมดแล้ว! คณะที่มาเยือนประเทศจีนโดนด่าเละเลย!"
"เป็นไปได้ยังไง!"
"เคยเห็นคนเป็นพันรุมด่าไหมล่ะ?"
"ไสหัวไปเลย คิกๆ เธอลงไปซื้อน้ำข้างล่างเองนี่นา ยังคิดจะมาหลอกพวกเราเรอะ? คิดว่าพวกเราโง่หรือยะ?"
"บ้ารึ! เดี๋ยวฉันให้พวกเธอฟัง! อ่ะ ฟังเลย! ได้ยินไหม?"
"เชี่*เชี่*เชี่*เชี่*เชี่*เชี่*เชี่*! จริงด้วย! รอฉันด้วย! ฉันจะรีบไป! ด่วนจี๋เลย!"


……


"หน้าโง่!"
"หน้าโง่!"
รอบที่สี่สิบ!
รอบที่ห้าสิบ!
รอบที่ห้าสิบห้า!
ประตูหอประชุมเปิดออก นักศึกษาจำนวนมากกรูกันเข้ามา บางคนคือคนที่มีเรื่องกับตัวแทนจากโตไดมาก่อน เห็นดังนั้น ภายใต้แรงขับดันของบรรยากาศ ก็มีคนเข้าไปร่วมตะโกนด้วยอีกแรง ผู้เข้าร่วมทวีมากขึ้นเรื่อยๆ!
เสียงร่ำร้องเป็นจังหวะจะโคน สอดคล้องประสาน ระดับเสียงนั้นดังจนเพดานหลังคาต้องสะเทือนเลื่อนลั่น ทั้งหอประชุมไร้เสียงใดให้ได้ยิน คงเหลือแต่เสียงด่าอันเป็นทำนองสอดประสาน ไม่มีใครบอกว่าพวกเขาต้องทำอย่างไร จางเย่ด่าเองไปแค่คำเดียว สุดท้ายเหล่านักศึกษาก็ติดตามกันมา จากหนึ่งเป็นสอง จากร้อยเป็นพัน ชั่วขณะนั้นเหล่านักศึกษาล้วนแต่สอดประสานเป็นหนึ่งเดียว คล้ายด้ายที่ฟั่นเป็นเชือกเส้นหนึ่ง!
หัวกะทิตรงไหน?
คะแนนสูงสุดตอนเอนทรานซ์?
ยอดหญิงคนไหนกัน?
สมาชิกพรรครุ่นใหม่?
ประธานกับคณะกรรมการสภานักศึกษาเรอะ?
ชั่วขณะนั้น ทุกคนละทิ้งชื่อเสียงเรียงนามยศตำแหน่งชื่อฉายาของตนเองไปจนหมดสิ้น ด่าด้วยถ้อยคำที่พวกเขาเคยคิดแต่ไม่กล้าพูด กระทำในเรื่องที่ต้องการแต่ไม่กล้ากระทำ! ด่าญี่ปุ่นต่อหน้า? ด่าคณะตัวแทนและคณะผู้มาเยือนประเทศต่อหน้า? ความเคลื่อนไหวที่สะท้านสะเทือนฟ้าดินเช่นนี้ พวกเขาไม่เคยคิดถึงมาก่อน แค่ฝันยังไม่เคยฝันถึง! แต่ในวันนี้ ในตอนนี้ ขณะที่ทุกคนได้รับผลกระทบจากการบรรยายของจางเย่ พวกเขาด่าแล้ว! พวกเขาทำได้แล้ว! พวกเขากระทำสิ่งที่ทำให้ทุกคนต้องตกตะลึงพรึงเพริดขั้นสุด!
"หยุดได้แล้ว!" อาจารย์ของเป่ยต้าแถวหน้าตะโกน
อาจารย์อีกท่านพยายามควบคุมสถานการณ์ "นั่งลง! นั่งเร็วเข้า!"
อาจารย์บางท่านถึงกับหน้าซีด ตรงเข้าไปลากคน "จ้าวอวี้โจว! เธอเป็นสมาชิกสภานักศึกษานะ ทำไมออกมาเป็นตัวการล่ะ? ยังอยากจะเป็นสมาชิกสภาอยู่อีกไหม? เร็ว! ให้นักศึกษาหยุดกันได้แล้ว!"
จ้าวอวี้โจวไม่หันมองอาจารย์เลยแม้แต่น้อย ชี้นิ้วด่าชั้นบนอย่างต่อเนื่อง!
นักศึกษาหญิงอันดับหนึ่งของเป่ยต้าอย่างพี่เอี้ยน ไม่สนใจแล้วว่าปีนี้ยังจะได้รับทุนการศึกษาหรือไม่ ไม่สนใจแล้วว่าทางมหาวิทยาลัยจะลงโทษอะไรอย่างไร เธอเป็นผู้หญิงที่กล้าแกร่งคนหนึ่ง สูงไม่เท่าผู้ชาย? อย่างนั้นก็หาเก้าอี้มายืนสิยะ! แถมเสียงที่เปล่งออกมายังดังกว่านักศึกษาชายซะอีก!
คำเกลี้ยกล่อมจากคณาจารย์ด้านข้างไม่ได้ทิ่มแทงลึกเข้าไปในหัวใจรักชาติของสามัญชนผู้ต่ำต้อยแม้สักนิด!
หยุด?
หุบปาก?
รอให้คนในประเทศมีคุณภาพกว่าญี่ปุ่นจึงค่อยวิจารณ์? รอให้เทคโนโลยีของชาติเหนือล้ำกว่าญี่ปุ่นจึงประณาม? รอให้รายรับต่อหัวของคนในประเทศสูงกว่าญี่ปุ่นค่อยพูดจาวุ่นวาย? ให้ถึงตอนนั้นถึงมีสิทธิ์ชี้มือชี้ไม้ด่าพวกเขา?
ไสหัวไปหาปู่นายไป!
พวกเขาน่ะหุบปากมานานเกินไปแล้ว!
พวกเขาเงียบกันมานานเกินไปแล้ว!
พวกเขาไม่รออีกต่อไป! วันนี้นี่แหละ ตอนนี้นี่แหละ!
พวกเขาอาจจะไม่ได้ทำให้เทคโนโลยีความรู้ของชาติก้าวหน้า อาจไม่มีเรี่ยวแรงทำให้รายรับต่อหัวของชาติพัฒนา ทั้งอาจทำให้ประเทศชาติล้าหลังลงไปอีก อาจทำให้คุณภาพของผู้คนตกต่ำลงไปด้วย แต่ว่ามีสิ่งหนึ่งที่พวกเขาทำได้เกินพอ! มีเรื่องหนึ่งที่พวกเขาสามารถทำได้ตั้งแต่ตอนนี้!
คือชี้หน้าด่าพวกญี่ปุ่น!
รวบรวมเรี่ยวแรงทั่วทั้งร่าง ออกแรงด่าไปอีกคำหนึ่ง ... "หน้าโง่!"


=====================
[1] จอหงวน คำนี้ยังคงใช้กันอยู่ หมายถึงนักศึกษาที่ได้คะแนนอันดับหนึ่งของเอนทรานซ์ (เกาเข่า)
*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./64.md)