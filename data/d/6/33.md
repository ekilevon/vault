##บทที่ 533 : ประชาชนทั้งประเทศ ... ไม่มีอะไรแล้ว!
ตะวันตกลับเหลี่ยมเขา


ทั้งสองแช่น้ำในอ่างกันมาจะชั่วโมงแล้ว


อู๋เจ๋อชิงวางมือถือลงตรงชั้นวางที่ไม่เปียกน้ำ ยิ้มให้เขาอย่างอ่อนโยน "แฟนคลับนายนี่พูดจาตลกดีนะ เหมือนนายเลยล่ะ"


จางเย่หัวเราะฮ่าๆ "แน่นอนอยู่แล้ว ตั้งแต่ผมเปิดตัว พี่น้องเหล่านี้ติดตามผมขึ้นเหนือล่องใต้ออกศึกด่าบูรพาฝ่าทิศประจิม พูดกันตรงๆ นะ หลายครั้งที่ผมรู้สึกขอบคุณพวกเขามากๆ ถ้าไม่มีคนติดตามผม สนับสนุนผมมากขนาดนี้ ความลำบากลำบนหลายอย่างระหว่างทางผมคงไม่มีทางผ่านไปได้ ป่านนี้คงไม่รู้ว่าไปตกระกำลำบากที่ไหนแล้ว ที่จริงผมไม่ได้เห็นพวกเขาเป็นแค่แฟนคลับเฉยๆ หรอกนะ ผมไม่ได้พูดไปอย่างนั้นเองด้วย ผมคิดแบบนี้จริงๆ ทุกคนล้วนคือเพื่อนที่ดีของผม เห็นพูดกันจริงบ้างเล่นบ้างแบบนี้ ที่จริงก็สนิทกันไม่เลว"


คุณอู๋ "ดีมาก หมดเรื่องคราวนี้นายคงดังขึ้นอีกไม่น้อย"


จางเย่เองก็เห็นด้วย "หวังว่านะ แต่ก็ยังห่างจากระดับ B อีกเยอะ"


"ไม่มากนะ" เธอยิ้มให้บางๆ "ในวงการบันเทิง คนสวยมีมาก นักร้องมีเยอะ นักแสดงก็แยะ พิธีกรนี่มากยิ่งกว่า สายลุยก็ไม่น้อย แต่ว่าคนที่สามารถไขปริศนาข้อความคาดการณ์ระดับโลกได้ ...มีแต่จางน้อยคนเดียวเชียวนะ คิกๆ ดาราคนอื่นๆ เส้นทางความก้าวหน้ายังลอกกันได้ แต่กับเส้นทางที่นายเดิน บนโลกนี้มีคนผ่านได้สักกี่คนเชียว นี่คือเหตุผลที่แฟนๆ ชอบนายมากนั่นเอง เส้นทางของนายน่ะเป็นเอกลักษณ์ที่ลอกเลียนไม่ได้ของแท้ มีหนึ่งไม่มีสอง"


"อ๊ะ พูดแบบนี้ผมชอบแฮะ"


หญิงสาวหัวเราะคิก "อาบพอหรือยัง?"


จางเย่รับคำ "ล้างเหงื่อหมดล่ะครับ"


อาบน้ำมาก็นานพอควร ชักจะเบื่อแล้วเหมือนกัน


"อืม" เธอขยับแขน "พี่สาวก็จะเสร็จล่ะ ไม่ต้องนวดต่อแล้วล่ะ ลำบากนายตั้งนาน ขาเจ๊สบายขึ้นเยอะ ขอบคุณนะ"


"จะเกรงใจทำไมกัน"


เธอหันมาถาม "นายจะขึ้นก่อนหรือให้เจ๊ขึ้นก่อน"


จางเย่อดลูบจมูกตนเองขัดๆ เขินๆ ไม่ได้ "งั้น คุณขึ้นก่อนเถอะ"


เธอพยักหน้า "ได้"


อ้าว?


จะขึ้นจริงสิ?


……


จางเย่รู้สึกประหม่านิดหน่อยหากจะต้องอาบน้ำต่อหน้าคุณอู๋ เพราะต้องออกจากอ่างไปในส่วนของพื้นที่อาบน้ำเพื่อล้างโฟมออก ขืนเขาออกจากอ่างไปเช็ดตัวจนแห้งก็เสร็จเลยคงแปลกๆ ทว่าขณะที่มัวแต่คิดอยู่นั้น เรื่องนี้ ดูเธอจะหน้าบางน้อยยิ่งกว่าเขาซะอีก จางเย่ไม่คิดว่าคุณอู๋จะเปิดเผยถึงเพียงนี้ แค่เรื่องนี้ก็เห็นได้ชัดแล้วว่าข้อแตกต่างของอายุและความเป็นผู้ใหญ่นั้นต่างกันแค่ไหน


ขณะที่เขาจินตนาการวุ่นวาย ตะวันรอนลับฟ้าทอดเงาลงบนระเบียง คุณอู๋หันหลังให้กับจางเย่ขณะที่เธอกำลังลุกขึ้นจากอ่างช้าๆ ด้วยความสง่างาม เธอสะบัดผมมาด้านหลังก่อนจะเปิดฝักบัวซึ่งห่างจากเขาไปสองเมตร น้ำไหลผ่านทั่วทั้งเรือนร่างสมส่วนของคุณอู๋


จางเย่นั่งชมด้วยความพึงพอใจ เขาไม่แม้จะกระพริบตา แค่เห็นก็คล้ายดอกไม้บานในหัวใจ


อู๋เจ๋อชิงตรงหน้าของเขานั้นยังคงเต็มไปด้วยโฟมอาบน้ำซึ่งค่อยๆ ไหลเลื่อนไปตามแรงน้ำฝักบัว เผยผิวขาวนวลเนียนของเธอช้าๆ โฟมที่คอนั้นค่อยๆ ไหลเลื่อนตามแผ่นหลังสู่สะโพกและร่องก้น ซึ่งค่อยๆ ไหลแยกเป็นสองสายเคลื่อนไปที่ต้นขา หยดตามลงมายังพื้น


ภาพนี้จะชวนประทับใจเกินไปแล้ว!


ช่างชวนลุ่มหลงเหลือเกิน!


จางเย่สูดจมูก ได้ไอความร้อนในแต่ละลมหายใจ


ผ่านไปหลายนาที จางเย่ยังรู้สึกว่าเพิ่งผ่านไปเพียงไม่กี่วินาทีเท่านั้น ชั่วขณะต่อมา คุณอู๋ก็ก้าวออกจากพื้นที่อาบน้ำ ก้มลงน้อยๆ หยิบผ้าแห้ง เช็ดผมตรงหน้าจางเย่ ก่อนจะพันผ้าเช็ดตัวใหม่รอบกายแล้วสวมรองเท้าออกไป


เธอมองเหลียวมา “นายก็อาบน้ำเถอะ อย่าแช่สบู่นานเกิน”


จางเย่ “ครับ อีกเดี๋ยวผมจะออกไป”


เขาเห็นเธอเดินเข้าไปในห้องนอนของจางเย่ หยุดยืนอยู่หน้าเตียง เธอก้มลงเล็กน้อยหยิบเสื้อผ้า ถุงน่องสีเนื้อนั้น ชุดชั้นใน และชุดยาว พาดบนแขนซ้าย ก่อนจะคุกเข่าลงเกี่ยวรองเท้าส้นสูงด้วยสองนิ้ว อู๋เจ๋อชิงหุ่นอวบอัด ไม่ได้มีส่วนเกินในที่ที่ควรไม่มี แต่อวบอัดในพื้นที่ที่ควรมีอย่างหน้าอกและสะโพก เมื่อเธอคุกเข่าลง ผ้าเช้ดตัวที่พันอยู่ก็คล้ายจะแยกออกจากกัน ดูจากด้านหลัง สะโพกอวบอัดยิ่งตัดกับช่วงเอวแน่งน้อย ยิ่งเน้นส่วนโค้งเว้าที่โตเต็มสาวและความอ่อนเยาว์ออกมาพร้อมๆ กัน


……


ประตูปิดลง คนจากไป


กลิ่นหอมอบอวลลอยในอากาศ ฟองที่เคยล้างผ่านร่างของคุณอู๋ยังลอยฟ่องอยู่ในอ่าง


จางเย่ก็ลุกขึ้นบ้าง เปิดน้ำฝักบัวล้างตัว ปล่อยน้ำหยดติ๋ง ก่อนจะเช็ดตัวด้วยผ้าแห้งจนสะอาด ก่อนจะออกมาสวมเสื้อผ้า


จนเขาออกมาในห้องนอน กลิ่นหอมของชาก็ลอยมา


อู๋เจ๋อชิงในชุดกี่เพ้ากวักมือเรียก "มาๆ ดื่มชา ชงเสร็จแล้ว"


"ไม่เป็นไรครับ คอยังไม่แห้ง" จางเย่กลับนั่งลงบนโซฟาขนาดไม่ใหญ่ไม่เล็ก


อู๋เจ๋อชิงยกชามาให้ "ไม่อยากก็ดื่มหน่อยเถอะ เหงื่อออกเยอะขนาดนี้ ยังไงก็ต้องให้น้ำกลับไป" เธอประคองถ้วยชาให้เขา "ดื่มช้าๆ นะ ร้อนสักหน่อย"


"ได้ครับ เอาตามคุณว่า" จางเย่ได้แต่จิบ


อีกด้านหนึ่ง คุณอู๋ถือขวดอะไรบางอย่างมา "ทาครีมหน่อยนะ"


จางเย่โบกมือปฏิเสธ "ผมเป็นผู้ชายนะ ไม่ต้องใช้หรอก ผมไม่เคยใช้เลย"


คุณอู๋หัวเราะอย่างนุ่มนวล "อาบน้ำเพิ่งเสร็จใหม่ๆ ผิวหนังดูดซับสารอาหารได้ดี นายอายุยังน้อย ผิวยังดี ไม่รู้จักใช้ตอนนี้ พอแก่ตัวไป อยากจะบำรุงก็ไม่ทันแล้ว มา เชื่อพี่สาว ลองทาสักหน่อย ทาหน้าก็พอ"


จางเย่อุทาน "ไม่ต้องจริงๆ ครับ"


"ก็แค่ครีมบำรุงน่า คิกๆ นายน่ะเป็นดารา ไม่บำรุงหน่อยจะได้หรือ? หน้าหนาวผิวแตกง่ายนะ" อู๋เจ๋อชิงนั่งลงข้างๆ เขา ใช้มือปาดเสยผมเขาออกจากหน้าผาก จากนั้นก้มหน้าลง ปาดเกลี่ยครีมในมือ เกลี่ยลงบนหน้าผาก จมูก แก้ม คาง จากนั้นมือนวดช้าๆ ทาครีมให้เขาอย่างนุ่มนวลอ่อนโยน


"เอ่อ ผมทำเองก็ได้"


"อย่าขยับนะ"


"...อืม"


"เอาล่ะ สบายขึ้นไหม?"


"อืม ใช้ได้เลย"


"ต่อไปก็อย่าลืมทาหน้าบ่อยๆ นะ มันดีต่อผิวพรรณ ที่บ้านนายถ้าไม่มีครีมกันผิวแห้ง กลับไปก็เอาไปจากฉันสักหน่อย ฉันพอมีเยอะอยู่"


"ได้"






*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./34.md)