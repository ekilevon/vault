##บทที่ 504 : การต้อนรับอย่างเนืองแน่น!
ถล่มทลาย!


บล็อกของจางเย่ฮิตถล่มทลาย!


"สวรรค์!"


"บทนี้เทพสั*!"


"แค่อ่านฉันก็ขนลุกซู่!"


"ข้าหวังให้ฟ้าผืนนี้ ไม่อาจบดบังสายตาข้าได้อีกที่ประเสริฐ!"


"อาจารย์จางก็คืออาจารย์จาง! กระบี่หยกไม่ชรา! ยังคงสง่าดุจกาลก่อน!"


"ผมผิดไปแล้ว! ที่เมื่อกี้ตั้งคำถามกับนิยายเรื่องนี้ แล้วยังบอกอีกว่าไม่เหมือนเป็นงานของอาจารย์จางเย่! ตอนนี้ในที่สุดผมแม่*ก็อ่านรู้เรื่อง! ‘บันทึกอู้คง’ บทนี้เป็นผลงานชั้นเซียนดีๆ นี่เอง! อาจารย์จางเย่ใช้พูดออกมาผ่านนิยาย เขียนเล่าประสบการณ์ที่เขาประสบในช่วงหลายวันมานี้ ระบายความโกรธแค้นและความคิดเห็นของเขาลงในเนื้อหา เพื่อบอกกับทุกคน ควักหัวใจออกมาตีแผ่ให้ทุกคนได้เห็น!"


"บทนี้คลาสสิกสุดๆ!"


"หวังให้พุทธะทั้งหลาย สาบสูญไปให้หมดสิ้น? จางเย่ช่างกล้าเขียน!"


"อาจารย์จางแต่ไหนแต่ไรก็พูดแสดงออกผ่านผลงานของเขาอยู่แล้ว! คราวนี้ก็ไม่ต่าง! เดิมทีเขาก็ใช้กลอนใช้เพลงออกมาด่าคน แต่คราวนี้กลับใช้อย่างอื่น..เอานิยายออกมาตีแสกหน้า?"


"ฮ่าๆๆๆ! มาตรฐานของนิยายของจางเย่ผมไม่กล้าบอกว่าเป็นอันดับหนึ่งในประเทศ แต่ว่าความสามารถในการตอกหน้า นับว่าเป็นมือหนึ่งของประเทศนี้แน่นอน! คราวนี้แม่*เอาคนในวงการเซี่ยงเซิงกับพวกหน่วยงานต่างๆ ออกมาด่าลงในนิยายอีกรอบ! โคตรเจ๋ง! เทพอักษรที่แท้ทรู!"


"อาจารย์จางไร้ผู้ต่อกร!"


"ฮึกเหิมจนฉันแทบคลั่ง!"


"อ่านผลงานของจางเย่แล้ว ทำเอาเสพติดจริงๆ!"


"จะร้องไห้แล้ว! แม่*เป็นนิยายที่สุดยอดมาก!"


"อยากให้คนในวงการเซี่ยงเซิงได้อ่านกันจริงๆ! @ถังต้าจาง @ฉีเหวินเสียง @สมาคมเซี่ยงเซิง @สมาคมฉู่อี้! พวกนายวุ่นวายมามากพอแล้ว อ้าปากก็บอยคอตจางเย่ หุบปากก็จางเย่ไม่ใช่ศิลปิน! อาจารย์จางทำงานหนังสือเล่มนี้ออกมาได้ ความมีศิลปะของเขานับว่าห่างจากพวกคุณหลายร้อยช่วงตัว! เขียนนิยายแบบนี้ได้เรียกว่าไม่ใช่ศิลปินไม่รู้ศิลปะ? อาจารย์จางไม่ร่วมสังฆกรรมเล่นเซี่ยงเซิงกับพวกคุณ ก็เพราะรังเกียจจนไม่อยากเดินทางเส้นเดียวกันต่างหากเว้ย! ยังจะออกมาโห่ฮาว่าชนะอีก! พวกนายแม่*คือพวกเทพเซียนน่ารังเกียจในเรื่องนี้ชัดๆ!"


"วะฮ่าๆ นิยายนี่มาถูกจังหวะพอดี เรื่องนี้คือสถานการณ์ของจางเย่ตอนนี้ชัดๆ! หวังให้ฟ้าผืนนี้ ไม่อาจบดบังสายตาข้า? ผยอง! ผยองสุดยอด!"


"อาจารย์จาง! คนอื่นอ่านรู้เรื่องไหมผมไม่รู้ แต่พวกเราเข้าใจความคิดของคุณ! เข้าใจทั้งหมด!"


"ทำไมถึงมียอดวิวน้อยงี้ล่ะ? หนังสือยอดเยี่ยมแต่ไม่มีคนอ่าน?"


"พวกสื่อมันไม่ยอมโฆษณาให้จางเย่หรอก! ติดแบนอยู่นี่ คนส่วนใหญ่เลยไม่รู้ว่าจางเย่ปล่อยผลงานเรื่องใหม่น่ะสิ!"


"เชี่*! น่าเกลียดมาก!"


"อ่าน ‘บันทึกอู้คง’ แล้วยิ่งรู้สึกว่าพวกมันน่ารังเกียจเข้าไปอีก! เมื่อก่อนไม่ค่อยเข้าใจว่าอาจารย์จางเย่ต้องรับแรงกดดันแค่ไหน แต่ตอนนี้อ่านนิยายจบก็รู้แล้ว! ไม่พูดอะไรมาก! สนับสนุนจางเย่ไร้ขีดจำกัด! พวกมันไม่โฆษณาแล้วไง? แบนอาจารย์จางแล้วไง? ไปกัน! พวกเราเหล่าแฟนคลับจะช่วยโฆษณาเอง!"


"ใช่!"


"พวกเรามาแล้ว!"


"พูดได้สวย! นับฉันด้วย!"


คนที่เดิมทีชอบ ‘บันทึกอู้คง’ มาก กลายเป็นนี้ยิ่งชอบมากขึ้นไปอีก คนที่เมื่อก่อนไม่รู้เรื่องหรือไม่ค่อยชอบ หลายคนก็กลับดำเป็นขาวเริ่มมีอารมณ์ร่วมกันเข้ามา ต่างออกมาคอมเมนต์กันวุ่นวาย มีคนไม่น้อยออกไปช่วยจางเย่โฆษณาบนเวยป๋อในเทียปา บอกคนอื่นๆ ว่าจางเย่ทำงานชิ้นใหม่ออกมาแล้ว!


บนเวยป๋อ : จางเย่ปล่อยงานชิ้นใหม่! รีบมาอ่านเร็ว!


ในเทียปา : เปิดวาร์ปผลงานใหม่ของจางเย่ ‘บันทึกอู้คง’!


บนเว็บบอร์ด : ข่าวด่วนๆ! จางเย่ออกนิยายเรื่องใหม่ในรอบครึ่งปี! อาจารย์จางสุดเทพ! ‘บันทึกอู้คง’ โคตรเทพ! ปล่อยลงในบล็อกของจางเย่ รีบเข้ามาอ่านกันเร็ว! ไม่สนุกมาด่าฉันได้!


โฆษณาของทุกคนกำลังแสดงผลลัพธ์ให้เห็น นักอ่านหน้าใหม่หลั่งไหลกันเข้ามา เป็นธรรมดาที่นิยายไม่ใช่สิ่งที่ทุกคนจะชอบเหมือนกันหมด มีคนอ่านแล้วรู้สึกคลุมเครือ ไม่ใช่รสนิยม ไม่ชอบ ล้วนแต่จากไป แต่ส่วนใหญ่ที่เหลืออยู่ พออ่านจบหกบทแล้ว ต่างตกตะลึงไปพร้อมกับคนอื่นๆ โดยเฉพาะท่อนสุดท้ายตรงนั้น ทำให้ทุกคนรู้สึกฮึกเหิมสุดขีด!


ยอดวิวทวีเพิ่มขึ้นเรื่อยๆ!


หนึ่งแสน!


สองแสน!


สามแสน!




……




บ้านคุณอู๋


ชั้นบนของบ้าน ห้องหนังสือ


จางเย่เขียนจบไปหกบท วันนี้เขาไม่คิดจะเขียนต่อแล้ว เขียนถึงตรงนี้กำลังเหมาะ ตัดตอนตรงนี้นับว่าเยี่ยม สองคือเขาไม่มีแรงจะเขียนต่อแล้ว ในเวลาแค่ไม่กี่ชั่วโมงเขียนไปไม่น้อยเลย ทำเอาหมดเรี่ยวหมดแรง ศีรษะวิงเวียนคล้ายจะเป็นลม งานใช้สมองนับว่ากินแรงยิ่งกว่างานใช้กำลังเสียอีก ที่เหนื่อยล้าไม่ใช่กล้ามเนื้อแต่เป็นในสมองซึ่งยิ่งรู้สึกยากทนทานยิ่งกว่าอะไร


ยืดเอวเหยียดเส้น!


โครกคราก ท้องส่งเสียงร้องอย่างหิวโหย


จางเย่ลูบท้อง ทราบว่าเขาใช้แรงไปมาก ทว่าเมื่ออยู่ที่บ้านอู๋เจ๋อชิง เขาจะลงไปหาอะไรกินข้างล่างก็เกรงใจ อีกอย่างบ้านคุณอู๋คงไม่มีพวกบะหมี่กึ่งสำเร็จรูปอะไรพวกนั้นหรอก และเขาก็ทำกับข้าวไม่เป็น หากต้องรบกวนคุณอู๋ทำกับข้าวให้ นี่ยิ่งไม่เหมาะสมเข้าไปใหญ่ ดังนั้นจางเย่ได้แต่อดทน คิดจะลงไปเปิดตู้เย็นดื่มน้ำประทังหิวสักแก้วสองแก้ว


ก๊อกๆๆ


หลังเสียงเคาะประตูค่อยตามด้วยเสียงคนถาม "เข้าไปได้ไหมคะ?"


จางเย่รีบตอบ "เชิญครับๆ"


คุณอู๋ช่างให้เกียรติเขาทีเดียว ที่จริงนี่เป็นบ้านของเธอ แถมอีกฝ่ายก็มีตำแหน่งสูง แต่กลับมาเคาะประตูอย่างมีมารยาท เฮ้อ อยากแต่งคุณอู๋เข้าบ้านจริงๆ เลยน๊า!


ประตูเปิดออก ที่เข้ามาก่อนคือกลิ่นหอมของโจ๊กถ้วยหนึ่ง


อู๋เจ๋อชิงประคองโจ๊กร้อนๆ เข้ามาถ้วยหนึ่ง อย่างช้าๆ "หิวหรือยังคะ?"


จางเย่รู้สึกไม่ดียิ่งกว่าเดิม รีบเข้าไปประคองถ้วยไว้ "ไอ้หยา คุณระวังหน่อย ระวังอย่าให้ลวกเอานะครับ ส่งมาให้ผมก่อนเถอะ!"


"นายไปนั่งแล้วก็เคลียร์ที่ว่างบนโต๊ะให้ทีสิ" อู๋เจ๋อชิงไม่ยอมให้เขา "ร้อนนะ อย่าแตะ"


จางเย่รีบพูด "ผิวผมด้านแบบนี้ไม่กลัวร้อนหรอก อย่าให้มือคุณโดนลวกสิ!"


อู๋เจ๋อชิงหัวเราะ วางถ้วยโจ๊กลงบนโต๊ะ ก่อนถูมือครั้งหนึ่ง "พี่สาวไม่ได้บอบบางขนาดนั้น เพิ่งทำเสร็จ กินตอนร้อนๆ เลยนะ"


จางเย่ไม่รู้จะกล่าวอย่างไรดี "เจ๊อย่าว่านะ ผมก็กำลังหิวพอดี เมื่อกี้ท้องร้องยังคิดว่าจะขอถือวิสาสะลงไปหาอะไรกินข้างล่างหน่อย"


อู๋เจ๋อชิงรับคำ "เขียนไปตั้งเยอะ ฉันว่านายต้องหิวแน่ เมื่อครู่ถึงได้ไปต้มโจ๊กมาถ้วยหนึ่ง กินเถอะ ชิมดูว่าเป็นยังไง"


"เยี่ยม!" จางเย่ไม่พูดมาก คุณอู๋ดูแลเขาอย่างดี เขาย่อมจดจำไว้ในใจ ความสัมพันธ์ของทั้งสองความจริงไม่นับว่าธรรมดา ทั้งเรื่องหลานของอู๋เจ๋อชิงอย่างอู๋ม่อ เป็นจางเย่ออกแรงช่วยเหลือ เรื่องกลอนมู่หลันซืออีก คุณอู๋เองก็ช่วยเขาไว้ไม่น้อย แน่นอนว่าเรื่องที่สำคัญที่สุดคือที่จางเย่ช่วยเธอถ่ายรูปแล้วได้ดูรูปถ่ายชุดอื่นๆ นับเป็นผู้ใต้บังคับบัญชา? ก็ไม่ เพื่อน? ก็ไม่เชิง คิดๆ ดูแล้ว ทั้งสองนับว่าไม่ใช่คนนอก ดังนั้นขืนเกรงใจเกินไปกลับถือว่าอีกฝ่ายเป็นคนนอก


กินโจ๊ก


เพิ่งกินไปได้คำหนึ่ง ก็อดอุทานไม่ได้ "เอ๋? หมูสับไข่เยี่ยวม้า? โอ๊ย อร่อยสุดยอดไปเลย! เมนูนี้เห็นว่าต้องใช้ความสามารถมากเลยนะ!"


อู๋เจ๋อชิงกล่าว "กินเถอะ"


จางเย่กินไม่หยุดปากขณะถามไปด้วย "นิยายผม...เห็นแล้วเหรอครับ?"


"อ่านแล้ว" เธอนั่งลงด้านข้าง พยักหน้า


จางเย่กล่าวอย่างคาดหวัง "เจ๊ว่าเป็นยังไงบ้าง?" จางเย่ให้ความสำคัญต่อคำวิจารณ์ของคุณอู๋มาก เพราะว่าหนังสือเล่มนี้ ความตั้งใจเดิมทีก็เพียงเพราะคุณอู๋อยากอ่านนิยายของเขาเท่านั้น จางเย่จึงได้เขียนขึ้น หากคุณอู๋อ่านแล้วไม่ชอบ เขาก็เสียแรงเปล่า ดังนั้นจึงหวังฟังคำวิจารณ์ของเธอ


อู๋เจ๋อชิงยังไม่ตอบอะไร มองเขาด้วยประกายตาวิบวับ " ‘บันทึกอู้คง’ เรื่องนี้ นายเขียนขึ้นสดๆ?"


เขาตอบ "ใช่ครับ"


อู๋เจ๋อชิงกล่าว "ถ้าฉันไม่ดุนาย หนังสือเล่มนี้ไม่มีทางได้เขียนออกมาตลอดกาล?"


จางเย่อึกอัก ในใจก็เห็นว่าเป็นไปได้จริงๆ ขยับปากกระแอมก่อนกล่าว "ไม่มีโอกาสจริงๆ เป็นเพราะคุณกระตุ้นเตือนถึงได้มีแรงบันดาลใจขึ้นมา พรั่งพรูออกมาไม่หยุดเหมือนมีวิญญาณมาดลใจ" หยุดลงครู่ค่อยกล่าวต่อ "ใช่แล้ว คุณยังไม่บอกเลย อ่านแล้วเป็นยังไงบ้าง? พอใช้ได้ไหมครับ?"


อู๋เจ๋อชิงยิ้มน้อยๆ "ถือว่ายอดเยี่ยมทีเดียว สไตล์การเขียนที่ทั้งทรงพลังทั้งไร้ข้อผูกมัดเช่นอาชาสวรรค์พาดผ่านฟ้านั้นนับเป็นสไตล์ของนิยายออนไลน์ แต่เนื้อหาเค้าโครงเรื่อง ถือว่าเหนือกว่านิยายทั่วๆ ไปมาก คิกๆ ท่าทางพี่สาวดุไปไม่กี่คำนั่น นับว่าดุด่าได้ถูกต้อง ตัวหนังสือในหัวนายนั่นน่ะ ไม่เอาออกมานับว่าน่าเสียดายจริงๆ รู้ไหมว่าเจ๊ชอบประโยคไหนที่สุด?" เธอว่า "หวังให้สรรพชีวิต ล้วนเข้าใจความคิดข้า"


จางเย่ฟังว่าเธอชอบก็รู้สึกเบิกบานดีใจ "คุณชอบก็ดีแล้ว"


"อารมณ์ความรู้สึกที่นายซุกซ่อนไว้น่ะ" อู๋เจ๋อชิงกล่าว "แค่ปล่อยๆ มันออกมาบ้างสักหน่อย วงการวรรณกรรมคิดนิ่งเฉยก็นิ่งไม่ได้แน่ เจ๊ยังรออ่านตอนต่อไปของนายอยู่นะ"


จางเย่ไม่พูดอะไรซ้ำ "ผมจะโต้รุ่ง!"


เธอโบกมือ "เอาเถอะ กินโจ๊กเสร็จแล้วพักผ่อนให้มีแรงพรุ่งนี้ค่อยว่ากัน"


จางเย่ไม่โต้เถียง กล่าวอย่างมุ่งมั่นจริงจัง "ได้ครับ ยังไงก่อนคุณจะไปจากเมืองหลวง ผมจะให้คุณได้อ่านจนจบ ภายในสามวันนี้ ผมเขียนจบแน่นอน!"


อู๋เจ๋อชิงเก็บชามโจ๊กที่กินเสร็จแล้วกลับมา ประคองไว้ในมือ "ดี งั้นเจ๊จะรออ่าน" พูดจบก็ถือถ้วยเปล่ากับช้อนเดินออกไป ลงบันไดไปชั้นล่าง


ดูเวลาหน่อยสิ?


ดึกมากแล้วจริงๆ


จางเย่กระพริบตาปริบๆ นึกในใจว่าตอนนี้เขาควรจะกลับบ้านได้แล้ว มองนาฬิกาเป็นเวลาห้าทุ่ม เขาเป็นผู้ชายอยู่ในบ้านของหญิงสาวเวลานี้นับว่าไม่เหมาะสมอยู่บ้าง แต่เห็นว่าอู๋เจ๋อชิงไม่พูดอะไร ไม่ได้มีความคิดขับไล่คน จางเย่เองก็แสร้งทำเป็นไม่ทราบ ทำเป็นไม่พูดถึงเรื่องนี้ เขาทำหน้าหนารอดูสถานการณ์ที่จะเกิดขึ้นก่อน ถ้าคุณอู๋จะหลับแล้วเขาค่อยกลับบ้านก็ยังได้ แต่หากคุณอู๋ไม่พูดอะไร จางเย่ก็ไม่คิดจะไปไหน อืม อ้างว่าอะไรดี? โต้รุ่งเขียนนิยายก็ไม่เลวนะ!


โทรศัพท์พลันดังขึ้น!


จางเย่ผู้ซึ่งกำลังมีความคิดชั่วร้ายสะดุ้งโหยง กระทำความผิดย่อมกลัวคนจับได้ เขาก้มดูหน้าจอมือถือ ก่อนกดรับสาย "เหล่าเหยาเอ๊ย มีอะไร?"


ปลายสายคือเหยาเจี้ยนไฉกล่าว "รีบลงตอนต่อไปเร็ว!"


"หา? หมายถึง ‘บันทึกอู้คง’ เหรอ?" จางเย่เพิ่งจะเข้าใจ กล่าวอย่างอารมณ์ดี "ทำไมคุณอ่านนิยายผมด้วยล่ะ? ไม่สมกับอายุคุณเลยนะ"


เหยาเจี้ยนไฉหดหู่ "นิยายห่วยๆ ของนายฉันไม่อ่านหรอกน่า ยัยมี่มี่ลูกฉันดันชอบมากๆ น่ะสิ เอาแต่ขอร้องจะเป็นจะตายให้โทรถามนาย"


"ลูกศิษย์ผมอยากอ่านเหรอ?" จางเย่กล่าวกลั้วหัวเราะ "ผมว่าแล้ว ก็คิดอยู่ว่าคุณอ่านด้วยเหรอ คุณไม่ได้มีรสนิยมขนาดนี้นี่นา เฮ้อ ไม่อัพแล้ว วันนี้ไม่เขียนต่อแล้วล่ะ"


"ต้นฉบับ!"


"ไม่มีอ่ะ ผมเขียนสดๆ เขียนได้แค่ไหนก็อัพเท่านั้น"


"ไอ้หนูแกอย่ามาเพ้อเจ้อ ให้ไวเลย!"


"เหล่าเหยา ผมไม่มีจริงๆ จะหลอกคุณทำอะไรล่ะ!"




……




จากนั้น เพื่อนร่วมงานของจางเย่ก็โทรเข้ามา


---- ซูน่าจากภาควิชาภาษาจีนมหาวิทยาลัยเป่ยต้า


"อาจารย์ซู ดึกดื่นแล้วยังไม่นอนอีกเหรอ?"


"นอนบ้านอนบออะไรยะ อาจารย์จาง คุณนี่มันชั่วร้ายมาก ฉันกำลังจะนอนดันไปเห็นว่าบล็อกคุณอัพพอดี สงสัยว่าเป็นอะไรเลยเผลอเข้าไปดูแวบเดียว สุดท้ายวางไม่ลงเลยเนี่ย รออยู่ทั้งคืนเพิ่งจะได้อ่านไปหกบท ยังไม่ทันจะได้รู้เรื่องอะไรเลย ส่งต้นฉบับให้ฉันเดี๋ยวนี้นะคะ!"


"..."


"เร็วสิ!"


"ผมไม่มีต้นฉบับเลยนะอาจารย์ซู"


"ฉันไม่เชื่อหรอกย่ะ พวกเราเป็นเพื่อนกันนะ วันนี้ถ้าคุณไม่ส่งต้นฉบับมาล่ะก็ อย่างนั้นต่อไปไม่ต้องมาทักกันเลย"


"เฮ้ย อย่าแบบนี้สิ พรุ่งนี้น่านะอาจารย์ซู พรุ่งนี้ผมจะเขียนยาวๆ เลย วันนี้เขียนไม่ไหวแล้ว"


"งั้นสปอยล์มา"


"ไม่ได้จริงๆ นะ"


"ฮึ่ม...เราสองคนวันนี้ขาดกัน!"


"เฮ้ย อย่าสิๆ!"




……




เพื่อนฝูงทั้งหลายแหล่ต่างติดต่อกันเข้ามา!


มีทั้งชวนกินข้าวเอย จะทุบกระจกบุกบ้านเอย มีคำข่มขู่สารพัดรูปแบบ ทำให้จางเย่ไม่ทราบจะยิ้มหรือร้องไห้ แต่ว่าอารมณ์กลับดีไม่น้อย เพราะเช่นนี้แปลว่า ‘ตำนานอู้คง’ นั้นประสบความสำเร็จ ได้รับความนิยมอย่างล้นหลาม!








*-*-*-*-*-*-*-*-*-*-*-*-*-*-*-*-*-*-*




[Go To Next Chapter]( ./5.md)