##บทที่ 529
บอกว่าเป็นข้าวเย็น แต่ความจริงกินเสร็จแล้วก็เพิ่งจะบ่ายแก่เท่านั้น


จางเย่ดื่มสุราเอ้อร์กัวโถวไปอีกจอกหนึ่ง ก็รวบตะเกียบ อิ่มแล้วล่ะ เห็นอู๋เจ๋อชิงเองก็ยกผ้าเช็ดปากขึ้นมาแตะมุมปากด้วยความสง่างาม จางเย่ก็นั่งคอย รอจะเก็บโต๊ะพร้อมกับอู๋เจ๋อชิง แต่คุณอู๋ห้ามเขาเอาไว้ ยังคงเป็นเหมือนเดิม ไม่ยอมให้จางเย่ทำอะไร เธอเก็บถ้วยเก็บตะเกียบออกไปวางไว้ที่หน้าประตูทีละชิ้นให้พนักงานมาเก็บกลับไป


"ดื่มชาอุ่นๆ หน่อยไหม?"


"ครับ"


"ระวังลวกปากนะ กินผลไม้ไหม?"


"....กิน"


"ส้มหรือแอปเปิ้ลดีคะ?"


"ส้มครับ"


"อืม รอพี่สาวปอกให้นะ"


"ผมขอทำนะ?"


"นายนี่ อย่าแตะสิ"


จางเย่นั่งกับที่ ไม่ได้ขยับไปไหน คุณอู๋ดูแลดีเสียจนเขาจะขยับยังไม่ได้ ช่างดูแลคนได้ดีจริงๆ เมื่อก่อนจางเย่ยังเกรงใจคุณอู๋อยู่บ้าง เขาจะไม่ทำอะไรเลยก็ไม่เหมาะ แต่ทุกครั้งที่จะช่วยกลับไม่สำเร็จสักที ตอนนี้เขาจึงไม่สนใจแล้ว นั่งลงรอเสพสุขเต็มที่ ไม่ต้องบอกก็รู้ว่าเขามีความสุขขนาดไหน


ชายหนุ่มเพิ่งคิดได้เป็นครั้งแรก อู๋เจ๋อชิงอายุมากกว่าเขาไม่น้อยเลย อายุจริงๆ ของเธอเท่าไร บอกตามตรงจางเย่ยังไม่กล้าถาม แต่ทราบว่าคงสามสิบกว่า อย่างน้อยๆ คงอายุมากกว่าเขาราวๆ สิบปี เมื่อก่อนจางเย่เห็นว่าห่างกันมากไปหน่อย ถึงเขาจะหลงรักคุณอู๋จริงๆ ก็ดันมีเรื่องติดขัดแค่เรื่องอายุนี่เท่านั้น จึงไม่ลงตัวนัก แต่ตอนนี้เขาค่อยๆ พบว่า ความจริงเรื่องนี้แหละคือจุดเด่นของคุณอู๋! อายุมาก คนยิ่งรู้จักเอาใจใส่ ทั้งนุ่มนวลตามใจ ฉลาดหลักแหลม ทำกับข้าวเก่ง เรื่องอะไรไม่ต้องให้จางเย่กังวลใจ นับเป็นข้อดี เป็นเสมือนกิ่งทองใบหยก เป็นกุลสตรีที่ยอดเยี่ยม อายุมากก็มากสิ ไม่เห็นจะแก่ตรงไหน!


ความเงียบสงบกินเวลาอยู่พักใหญ่


จางเย่กินส้ม อู๋เจ๋อชิงใช้คอมพิวเตอร์อยู่ข้างๆ เหมือนกำลังส่งอีกเมล คงเป็นเรื่องงาน เพราะแค่ครู่เดียวก็เสร็จ


"อู๋" จางเย่มองไปทางเธอ เปิดประเด็น "แช่น้ำพุร้อนไหม?"


อู๋เจ๋อชิงบีบบ่าของตนเอง ยิ้มน้อยๆ กล่าวว่า "อืม ฉันก็เหนื่อยเหมือนกันแฮะ อาบหน่อยดีกว่า นายไม่ได้เอาชุดอาบน้ำมาใช่ไหม?"


จางเย่ตอบ "ใช่ครับ ไม่ได้ติดมา"


"ฉันจะลองถามดู" เธอยกโทรศัพท์ตั้งโต๊ะในห้องต่อสายกับทางรีเซปชั่น "สวัสดีค่ะ ที่นี่มีชุดว่ายน้ำไหม ... ใช่ค่ะ ผู้ชายชุดหนึ่งผู้หญิงชุดหนึ่ง แบบไหนก็ได้ .. เอ๋? เลิกงานแล้ว ... ไม่เป็นไรค่ะ ฉันเข้าใจ" วางสายเสร็จ เธอก็กล่าว "เจ้าหน้าที่ขายชุดว่ายน้ำตอนนี้เลิกงานไปแล้ว ช่วยไม่ได้ล่ะนะ อย่างนี้เถอะ นายอาบก่อน เสร็จแล้วพี่สาวค่อยอาบต่อ"


จางเย่รีบกล่าว "เจ๊ลงก่อนเถอะ ผมไม่รีบ"


"นายเหนื่อยมาทั้งวันแล้วนะ อาบๆ น้ำอุ่นสักหน่อยจะได้ผ่อนคลาย เลือดลมจะได้เดิน" เธอกล่าว


จางเย่อยากจะบอกจริงๆว่ าไม่อย่างนั้นเราสองคนอาบพร้อมกันเถอะ ยังไงก็เคยเห็นกันหมดแล้ว ยังต้องใส่ชุดว่ายน้ำทำอะไร แต่หลังลังเลอยู่นานก็ไม่กล้าบอกออกไป "ไม่เป็นไรครับ ผมนั่งดูข่าวอยู่แถวนี้แหละ อย่าเลยอู๋ คุณอาบก่อนเถอะครับ" พูดจบก็เปิดโทรทัศน์ดู


เธอพยักหน้า "ก็ได้"


จางเย่ "คุณอาบนานๆ เถอะนะ ผมสบายๆ"


เธอยิ้มบางเบา ชี้นิ้วไปที่ห้องนอน "อ่างน้ำร้อนติดกับทางห้องนายน่ะสิ งั้นพี่สาวขอยืมใช้ห้องนายก่อนแล้วกันนะ อาบเสร็จเจ๊จะเรียก"


"ได้ครับ" จางเย่ยิ้มตอบ


ประตูห้องปิดลง คุณอู๋เข้าไปแล้ว จากนั้นไม่นานแว่วยินเสียงเปิดน้ำดังจากในห้อง คงเป็นคุณอู๋กำลังเติมน้ำร้อน ด้านนอกเป็นบ่อน้ำร้อนจริงหรือไม่ก็ไม่แน่ใจ แต่ของในห้องไม่ใช่แน่ๆ เป็นแค่น้ำก๊อกต้มร้อนธรรมดา แค่เติมเกลือทะเลหรือแต่งกลิ่นน้ำนมกลิ่นกุหลาบเท่านั้น ซึ่งเติมเองได้ ก็เรียกว่าเป็นรีสอร์ทบ่อน้ำร้อนได้แล้ว


จางเย่ไม่มีกะจิตกะใจจะดูโทรทัศน์ต่อจึงปิดไป หูแว่วเสียงความเคลื่อนไหวในห้องชัดขึ้น อืม อุตส่าห์หวังว่าจะได้อาบน้ำกับคุณอู๋สักหน่อย พลาดซะได้


ห้านาทีผ่านไป


จู่ๆ มีเสียงผู้หญิงเรียกดังขึ้น "จางน้อย"


"หืม?" จางเย่เหลียวกลับไปทางห้องเขา

"ผมอยู่นี่"


เสียงไม่ดังนัก แค่พอลอดประตูออกมา "ช่วยพี่สาวหน่อยสิ ผ้าขนหนูกับเสื้อคลุมตกพื้นสกปรกหมดแล้ว นายช่วยหาตัวใหม่ให้หน่อยสิ"


จางเย่ "ครับ เดี๋ยวหาให้"


อู๋เจ๋อชิง "ขอบใจนะ"


เมื่อเข้าไปในห้องน้ำ จางเย่หยิบผ้าเช็ดตัวผืนใหม่จากชั้นวาง และหยิบผ้าขนหนูอีกผืนหนึ่ง ก่อนจะเดินไปหน้าประตูห้องนอน เคาะเรียก "เอามาแล้ว ผมจะเอาให้คุณยังไงดีล่ะนี่?"


เสียงผู้หญิงตะโกนบอก "ประตูไม่ได้ล็อค นายเอามาวางไว้บนเตียงเลย อีกเดี๋ยวพี่สาวเข้าไปหยิบเอง"


"ได้" จางเย่กลืนน้ำลายอึก พอผลักประตูเข้าไปในห้อง เขาก็อดจะชำเลืองมองไปทางอ่างกลางแจ้งนอกระเบียงไม่ได้ อ่างน้ำขนาดค่อนข้างใหญ่ คุณอู๋กำลังเอนพิงอยู่ จางเย่เห็นเพียงแค่แผ่นหลังกับผมยาวสยาย ไหล่ขาวนวลเนียนเห็นได้รางๆ มีหยดน้ำเกาะพราว ชวนให้คนต้องไหวหวั่น


สายตารีบรั้งกลับมา วางผ้าขนหนูและหมวกอาบน้ำไว้บนเตียง


พอวางเสร็จ จางเย่ก็เห็นสิ่งที่ทำให้เขาต้องคันในหัวใจอีกครั้ง ชุดของคุณอู๋ถอดวางอยู่บนเตียง ยังมีรองเท้าส้นสูงคู่หนึ่งวางอยู่บนพื้น จัดเรียงไว้เป็นระเบียบ บนเตียงนั้นยังมีถุงน่องยาวสีเนื้อคู่หนึ่ง ด้านข้างเป็นชุดยาวของเธอ แค่นี้ก็เห็นนิสัยของคุณอู๋ได้ เสื้อผ้าที่ถอดก็ไม่วางระเกะระกะสักชิ้น พวกมันถูกพับเรียงไว้อย่างดี คงเป็นคนที่เคยชินกับการทำแบบนี้ และทำอย่างบรรจงสวยเรียบร้อย


"วางตรงนี้นะ"


"ได้"


"คุณอาบไปเถอะ"


ประตูปิดลง จางเย่เดินออกมา นั่งลงอีกครั้ง


ก้นยังไม่ทันแตะเบาะ คุณอู๋ก็ตะโกนเรียกอีกครั้ง "จางน้อย"


"ครับ" จางเย่ลุกขึ้นอีก "ว่าไง?"


เธอกล่าว "ช่วยฉันอีกนิดนะ สองขวดนี้เป็นสบู่เหลวหมดเลย น่าจะมีแชมพูด้วยสิ แต่ตรงนี้ไม่มีน่ะ"


จางเย่ "ในห้องน้ำน่าจะมี ผมหยิบให้นะ"


เสียงผู้หญิง "รบกวนหน่อยนะ"


"ไม่เป็นไร" จางเย่ตอบกลับสบายๆ แชมพูขวดเล็กนิดเดียว พอหยิบกลับมาเขาเปิดประตูแง้มเล็กน้อยบอกกับคนข้างใน "ผมเข้าไปนะอู๋"


"อื้ม" เธอตอบ


จางเย่วางของไว้บนเตียง "ผมวางไว้กับผ้าเช็ดตัวพวกนี้นะ"


คุณอู๋หันหน้ากลับมา "ได้ค่ะ"


จางเย่สบสายตากับเธอ กระแอม ก่อนจะออกจากห้องไป ปิดประตูลง น่าเสียดาย เห็นแค่ช่วงคอ ไม่เห็นที่อื่นอีก อืม เห็นอยู่ตรงหน้าแท้ๆ กลับมองให้เต็มตาไม่ได้ จางเย่ชักคันหัวใจยิบๆ ซะแล้วสิ จู่ๆ ก็อยากสูบบุหรี่แก้อาการเสียจริง


สุดท้ายไฟแช็กก็ยังหาไม่เจอ ประตูห้องกลับเปิดออก


คุณอู๋พันตัวด้วยผ้าเช็ดตัว ตัวเปียกโชก ในมือถือแชมพูขวดเล็กออกมาด้วย


จางเย่มองตาม ม่านตาหดเป็นรูเล็ก แม้ส่วนสำคัญจะปิดทั้งหมด แต่ผ้าเช็ดตัวผืนไม่ใหญ่ ส่วนเว้าส่วนโค้งรูปร่างของคุณอู๋ ต่อให้ห่มแล้วก็ยังปิดไม่มิด


"ทำไมไม่อาบต่อล่ะครับ?" จางเย่ถามอย่างแปลกใจ


อู๋เจ๋อชิงหัวเราะแห้งๆ ทั้งที่เท้าเปล่า ยื่นส่งขวดให้เขา "เปิดฝาแชมพูไม่ออก แน่นไปหน่อย แรงนายเยอะกว่า ช่วยฉันเปิดหน่อยสิ"


"ครับ มาๆ" จางเย่บิด กลับพบว่าเปิดไม่ออก "เอ้อ แน่นจริงแฮะ" เขาออกแรงซ้ำ กว่าจะบิดออกได้ "เรียบร้อย"


เธอตอบกลับมาด้วยเสียงหัวเราะ "พี่สาวแค่กะจะแช่ตัวสักหน่อย กลับทำนายยุ่งวุ่นวายซะนี่"


จางเย่แย้ง “ไม่เห็นเป็นไร มีโอกาสให้ผมได้ช่วยสักกี่ครั้งกัน มีอะไรก็เรียกผมเถอะ”


หญิงสาวมองจางเย่ จากนั้นค่อยโพล่งออกมา "เอาล่ะ ไม่งั้นก็อาบด้วยกันเถอะ"


จางเย่อุทาน "เอางั้น?"


"เอาสิ จะได้ไม่ต้องลำบากเวลาลืมนี่ลืมนั่น ถอดเสื้อเสร็จนายก็ตามเข้ามาล่ะ ข้างล่างอยากปิดก็พันผ้าเช็ดตัวไว้ ไม่อยากปิดก็ช่าง ไม่เป็นไร" คุณอู๋ใจกว้างมาก


จางเย่มีหรือจะขัด? เขารีบพยักหน้าแข็งขัน "ได้ งั้นผมตามไป"


อู๋เจ๋อชิงหมุนตัวกลับเข้าไปในห้องแล้ว จางเย่มองตามเธอไป ก่อนถอดเสื้อผ้า จากนั้นตรงเข้าไปหยิบผ้าเช็ดตัวผืนใหม่ในห้องน้ำมาพันปิดรอบเอว ไม่ลืมที่จะหยิบเสื้อผ้าของตนเองตามอู๋เจ๋อชิงเข้าไปด้วย วางไว้บนเตียงข้างๆ ปิดประตูแล้วกระแอมสองทีก่อนจะมองไปทางระเบียง ยืนนิ่งค้างอยู่ชั่วขณะ กัดฟัน ก่อนก้าวเท้าเหยียบลงบนรอยน้ำที่อู๋เจ๋อชิงเพิ่งทิ้งไว้ ตามเข้าไปที่ระเบียง


ใจเต้นตึกๆ ตักๆ เป็นบ้า!


คุณอู๋ยอมให้เขาอาบน้ำด้วยจริงเหรอ?


ทันใดนั้น จางเย่พลันฉุกคิดขึ้นมาได้อย่างหนึ่ง ผ้าเช็ดตัวหล่น? คุณอู๋เป็นคนระมัดระวัง ไม่มีทางทำเรื่องผิดพลาดเล็กๆ แบบนี้ง่ายๆ แน่ ส่วนแชมพูกลับกลายเป็นว่าทางโรงแรมไม่ได้วางตรงอ่างน้ำ ออกจะเลินเล่อไปแล้ว! แถมแชมพูขวดเล็กที่บิดไว้ซะแน่นขนาดนี้ได้ยังไงอีก? ตัวเขายังต้องใช้สุดแรงตอนดูดนมแม่ถึงจะเปิดออกได้? เรื่องเล็กๆ เหล่านี้พอมารวมกัน แม้จะเป็นอุบัติเหตุเล็กๆ แต่จางเย่ก็คิดออกแล้ว เป็นเพราะลูกเต๋าลดระดับความยากลงห้าเท่าของเขาแน่ๆ ซึ่งตอนนี้เหลืออีกสองสามวัน ลูกเต๋าแสดงผลจริงๆ หรือว่าจะเป็นแค่เรื่องบังเอิญกันแน่?


ต้องแบบนี้แน่!


นอกนั้นแล้วไม่มีอะไรอีก!


ถ้าไม่มีลูกเต๋าลดระดับความยาก คงไม่มีเหตุเรื่องชุดว่ายน้ำ อู๋เจ๋อชิงเองก็เตรียมจะอาบคนเดียวอยู่แล้ว ถึงแม้จางเย่จะเคยเห็นภาพชวนใจสั่นของคุณอู๋มาก่อน ทั้งยังเคยถ่ายภาพนู้ดให้เธอ แต่ก็แค่ภาพถ่าย เป็นแค่ผลงานศิลปะ ต่างจากเรื่องอาบน้ำที่ไม่ได้เกี่ยวเลยสักนิด ไม่ได้มีเรื่องศิลปะอะไรมาเอี่ยว หากไม่เกิดเรื่องพวกนี้ คุณอู๋คงอาบเองไปเรียบร้อยแล้ว สุดท้ายหลังจากเกิดเรื่องไม่คาดฝันมากมาย คุณอู๋เลยเกรงใจ คิดว่าจะให้เขารอนานไปคงไม่ดี ถึงมอบโอกาสเช่นนี้ให้กับเขา!


ของเทพ!


ของเทพโดยแท้!


จางเย่มองอู๋เจ๋อชิงที่เอนกายในอ่างพร้อมผ้าขนหนู ก็ยกเท้าขึ้นก้าวลงไปแช่ในน้ำข้างเธอช้าๆ ค่อยๆ จุ่มตัวลงไปทีละนิด น้ำอุ่นกระเพื่อมกระทบผิวเธอเป็นระลอกงดงาม


*-*-*-*-*-*-*-*-*-*-*-*-*-*-*-*-*-*-*-*


[Go To Next Chapter]( ./30.md)