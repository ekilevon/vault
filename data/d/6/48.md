##บทที่ 548 : ลอตเตอรี่แบบใหม่!
กินก่อนค่อยว่ากัน


‘ผลเพิ่มความว่องไว’ ทยอยตกลงท้องทีละผล


‘ผลเพิ่มความว่องไว’ รสชาติอร่อยแต่กลับไม่อยู่ท้อง ไม่รู้สึกถึงเนื้อหนังอะไรเลย เข้าปากแล้วก็กลายเป็นกระแสอบอุ่นสายหนึ่งกระจายไปทั่วร่าง จางเย่ใช้เวลาสองนาทีก็กินหมดทั้งยี่สิบผล จากนั้นลองขยับแขนดูมั่วๆ โบกมือกลางอากาศสองสามครั้ง มีผลไม่น้อย รู้สึกว่าตัวเขานั้นขยับได้เร็วขึ้นมาก ไม่ใช่จากกำลังกล้ามเนื้ออะไร แต่เป็นความรู้สึกว่าปฏิกิริยาตอบรับนั้นดีขึ้น เมื่อสมองสั่งการร่างกายก็มีการตอบสนองไวขึ้น กินเข้าไปมากขนาดนี้ พลอยทำให้รู้สึกว่าทั้งเนื้อทั้งตัวเบาลง สบายตัวยิ่งกว่าเดิมจริงๆ


น่าเสียดาย ดูเหมือนยังไม่มีประโยชน์อะไรชัดเจนนัก


หนึ่งนั้นคือเรื่องอาชีพของเขา ดูจะไม่ต้องใช้ความว่องไวอะไร สองคือถึงเขาจะพอมีวิชา แต่ก็ฝึกฝนวิชาอย่างมวยไทเก็ก ซึ่งไม่ได้เน้นเรื่องความว่องไว ทั้งยังออกจะ ‘แช่มช้า’ มากทีเดียว


ถ้าจะให้เค้นถามประโยชน์ของ ‘ผลเพิ่มความว่องไว’ นี้ คงเป็นตอนที่เขาล่วงเกินคนแล้วต้องวิ่งหนีออกจากวงล้อมคนนับพันเท่านั้นแหละ


เอาเถอะ ถือว่าเผื่อได้ใช้ก็แล้วกัน


พอกินเสร็จ เขายังไม่ได้สุ่มลอตเตอรี่ต่อ เพียงจุดบุหรี่สูบ นึกใคร่ครวญอยู่ห้านาทีเต็ม สุดท้ายนัยน์ตาทอประกายเด็ดเดี่ยว อัพเกรดเถอะ ปล่อยทิ้งไว้ให้สงสัยไปไม่ดี อย่างนั้นก็อัพให้จบๆ ถ้าไม่อัพเกรดดู หนึ่งนั้นใจไม่สงบ สองนั้นจางเย่ที่ชื่อดังขึ้นเรื่อยๆ ตำแหน่งในวงการบันเทิงสูงขึ้นเรื่อยๆ ขืนใช้แค่สิทธิ์การซื้อสิ้นค้าในร้านค้าแค่ไม่กี่ชิ้นกับระบบลอตเตอรี่ในตอนนี้ ระยะยาวอาจจะช่วยอะไรเขาไม่ได้


ดูจากที่ผ่านๆ มา ‘ขนมปังโชคดี’ ทำให้เขาได้รับรางวัลไมโคลโฟนเงิน ช่วยเหลือเขาไว้ครั้งหนึ่ง ‘รัศมีแห่งโชค’ ทำให้เขาเบียดอีอันอ๊ก ได้แสดงเพลง ‘ดอกไม้ของสตรี’ ยังมี ‘ลูกเต๋าปรับระดับความยาก’ ลงห้าเท่า นับว่าช่วยเหลือเขาไว้อย่างใหญ่หลวงเต็มสิบส่วน อืม จะว่าไป ค่าโชคอาจจะไม่ได้ช่วยอะไรจางเย่ได้มาก ดูอย่างสถานการณ์ที่เกิดกับ ‘รัศมีแห่งโชค’ ในวันนี้สิ ผลของมันกับ ‘ขนมปังโชคดี’ นับวันยิ่งน้อยลงๆ ขณะที่ที่ยืนจางเย่นับวันยิ่งสูง ถือว่าไม่ได้ตรงความต้องการแล้ว


หรืออย่างที่ ‘น้ำยาล่องหน’ ไม่ซ่อนเสื้อผ้า


หรือที่ ‘ด้ายแดงแห่งโชคชะตา’ ที่เผชิญอะไรนิดหน่อยก็พร้อมสะบั้น


อย่างเช่น ‘สติ๊กเกอร์โชคร้าย’ ที่แสดงผลได้แค่ห้านาทีหรือพวกไอเทมใช้แล้วทิ้งอื่นๆ


ของเหล่านี้ ล้วนแล้วแต่มีข้อจำกัด ตอนนั้นจางเย่ตำแหน่งยังต๊อกต๋อย ทำอะไรทีก็ต้องอยู่ในขอบเขตที่จำกัด ต่อให้ใช้ไปแล้วจะไม่เลวก็ตาม แต่กับตอนนี้ผลของมันออกจะอ่อนด้อยเกินไปหน่อยนะ


งั้นก็อัพเกรดเถอะ!


สองร้อยล้าน? สองร้อยก็สองร้อย!


จางเย่ปวดใจเหลือหลาย ตอนกดเครื่องหมาย 【! 】ที่มุมล่างขวาถึงกับไม่กล้าดูให้ชัดๆ


หน้าต่างอัพเกรดระบบเปิดออก!


【ตกลง】 / 【 ปฏิเสธ】


ปวดไข่!


ปวดใจสุดแสน!


เขากำหมัดแน่น ก่อนตัดสินใจกดลงไป!


【เริ่มการอัพเกรดระบบ】


【กำลังดูดค่าชื่อเสียงสองร้อยล้านจุด】


【กำลังอัพเกรดระบบ โปรดรอสักครู่】


【อัพเกรด 1%...12%...17%...】


ผ่านไปราวครึ่งชั่วโมง ระบบค่อยอัพเดทถึง 100% จากนั้นกระพริบแสงและวูบดับ พอติดใหม่ ก็แสดงหน้าจอเกมที่ไม่เหมือนเดิมอีกต่อไป ในนั้นมีการปรับเปลี่ยนไป มีฟังก์ชั่นใหม่เพิ่มขึ้นเป็นจำนวนมากทีเดียว


【ค่าชื่อเสียง : ยี่สิบล้านสี่หมื่นแปดพันสองร้อยสิบเอ็ด】


【ช่องเก็บของ】


【ร้านค้า】


【ลอตเตอรี่ (1)】


【ลอตเตอรี่ (2)】


จางเย่เปิดหน้าจอของลอตเตอรี่ (1) ก่อน พอเห็นถึงรู้ว่านี่คือระบบลอตเตอรี่เดิม เพียงแต่ต่อเติมเข้าไปว่า (1) เท่านั้น ค่าใช้จ่ายในการสุ่มยังคงเป็นหนึ่งแสนจุด ดังนั้นหมายความว่าลอตเตอรี่ (2) คือระบบที่เพิ่มขึ้นมาใหม่ เป็นระบบอัพเกรดที่แจ้งไว้ตั้งแต่ต้น


เปิดเถอะ!


หน้าจอที่ปรากฏออกมานั้นแตกต่างออกไป


ในหน้าจอลอตเตอรี่ (2) เป็นหน้าจอคล้ายสล็อตแมชชีน แทนที่จะเป็นระบบวงล้อหมุน กลับมีลักษณะคล้าย 3D ที่มีตัวคันโยก แต่ไม่เหมือนสล็อตแมชชีนธรรมดา เพราะมีแค่ช่องเดียว แทนที่จะเป็น 7-7-7 ก็มีแค่ 7 เพียงตัวเดียว ตอนนี้หน้าจอว่างเปล่า บนล่างซึ่งซ่อนอยู่บางส่วนพอมองออกว่าเป็นหมวด ‘ใช้แล้วทิ้ง’ กับ ‘สกิล’


เป็นระบบลอตเตอรี่ใหม่เอี่ยม!


จางเย่ลังเลเล็กน้อย แต่พอเห็นช่องกดซื้อสิทธิ์ เขาเลยลองกดลงไปเล่นๆ แม้จะเตรียมใจไว้แล้ว แต่พอเห็นค่าชื่อเสียงที่ต้องใช้ เขาแทบจะสบถลั่นออกมาอยู่รอมร่อ!


【การสุ่มรางวัลใช้ค่าชื่อเสียงสิบล้านจุด】


【ยืนยันการใช้งาน ตกลง/ปฏิเสธ】


สิบล้าน! นี่มันปล้นกันชัดๆ!


ถึงจะคุ้มค่าคุ้มราคา แต่แม่*มากเกินไปนะเว้ย!


จากนั้น ระบบแจ้งข้อความเพิ่มเติม


【การอัพเกรดระบบเสร็จสิ้น ของรางวัลพิเศษ ลอตเตอรี่(2) ถูกใช้งานครั้งแรก ได้รับหมวดพิเศษ 100% (หนึ่งครั้ง)】


สุ่มรางวัลครั้งแรกได้หมวดพิเศษอย่างเดียวสินะ? อย่างน้อยๆ จางเย่ก็โล่งใจเสียที ค่าชื่อเสียงสองร้อยล้านแทบจะกลายเป็นขยะ! เอาเถอะ ใช้ค่าชื่อเสียงอัพเกรดไปแล้วยังจะต้องซื้อสิทธิ์การสุ่มลอตเตอรี่ราคาแพงอีก คุ้มหรือไม่ก็ยังไม่รู้!


เอ้า!


มาดูกันว่าจะได้อะไร!


จางเย่สูดหายใจลึก กัดฟันกดปุ่มซื้อสิทธิ์ในการสุ่มรางวัล จ่ายค่าชื่อเสียงออกไปสิบล้าน ก่อนจะขยับมือเข้าไปในหน้าจอ ซึ่งเขารู้สึกถึงสัมผัสจริงๆ ได้เหมือนกับช่องเก็บของเมื่อสัมผัสกับตัวสล็อตแมชชีน


ดึงหนึ่งครั้ง ปล่อยมือ!


หน้าจอของเครื่องสล็อตแมชชีนหมุนอย่างเร็วจี๋!


หมวดพิเศษ!


หมวดพิเศษ!


ยังคงเป็นหมวดพิเศษ!


ไม่มีช่องของหมวดใช้แล้วทิ้งหรือหมวดสกิลปะปนอยู่เลย เพราะรางวัลของระบบ ทำให้มันกลายเป็นหมวดพิเศษ 100%!


ไม่เห็นจะเป็นไร


แกร๊งๆๆ เครื่องส่งเสียงเดินเครื่องขณะที่ในหน้าต่างเกมแสดงแต่หน้าจอ ‘พิเศษ’ ซึ่งหมุนด้วยความไวสูงก่อนจะหยุดลงช้าๆ กระทั่งมีเสียง คลิก และแสดงหน้าจอว่าเป็นหมวดพิเศษ


ติ๊งๆๆๆ


เครื่องสล็อตแมชชีนส่งเสียงแสดงความยินดี


ปิ๊บ ระบบส่งเสียงพร้อมข้อความเตือน


【ขอแสดงความยินดีกับผู้เล่น ท่านได้รับสิทธิ์ในการซื้อ รัศมีแห่งโชค (อัพเกรด) ซึ่งรัศมีแห่งโชคดั้งเดิมจะถูกปิดการใช้งาน】


หา?


อัพเกรด?


จางเย่นัยน์ตาเป็นประกายระยับ เบิกบานยินดียิ่ง เขาเพิ่งบ่นอยู่พอดีว่าค่าโชคลาภที่มีแทบจะไม่หนุนดันหน้าที่การงานไปได้มากกว่านี้แล้ว ตอนนี้กลับได้ของขวัญชิ้นโต? เขารีบเปิดหน้าจอร้านค้าในทันที เห็นว่าภาพ รัศมีแห่งโชค กลายเป็นวงแหวนสีขาวขนาดใหญ่ที่ระบุชื่อเด่นชัด รัศมีแห่งโชค (อัพเกรด)!


【คุณสมบัติ : เสริมค่าโชคลาภ】


【ราคา : ทุกวินาทีที่เปิดใช้งานจะเสียค่าชื่อเสียงหนึ่งแสนจุด】


แค่เห็นราคานี้ไม่ต้องถามเขาก็ทราบ รัศมีแห่งโชคอัพเกรดแล้วตัวนี้ยอดเยี่ยมยิ่งกว่าตัวเดิมแน่นอน ตัวเดิมใช้ค่าชื่อเสียงหนึ่งหมื่นจุดต่อวินาที ขณะที่ตัวใหม่ใช้หนึ่งแสนจุดต่อวินาที ถ้าราคาคือประสิทธิภาพ อย่างนั้นตัวอัพเกรดควรจะมีประสิทธิภาพมากกว่าเดิมสิบเท่า จางเย่พลันเห็นว่านี่คือขนมเปี๊ยะที่หล่นจากฟ้า ปัญหาเดียวคือราคาที่สูงมาก หนึ่งนาทีเท่ากับหกล้านจุด?


พลังอันยิ่งใหญ่ มาพร้อมราคาอันใหญ่ยิ่ง!


จางเย่ไม่สนใจ ไพ่ในมือยิ่งมากยิ่งดี เมื่อเห็นว่ายังมีเหลืออยู่สิบกว่าล้านจุด ก็จัดการเสี่ยงลอตเตอรี่อีกครั้ง แน่นอนว่าต้องเป็น (2)


ซื้อ!


เสี่ยงรางวัล!


เมื่อเครื่องสล็อตแมชชีนทำงาน ค่าชื่อเสียงสองร้อยกว่าล้านก่อนหน้านี้แทบว่างเปล่า


ครืด ครืด ภาพบนหน้าจอหมุนติ้วอย่างรวดเร็ว!


【ว่าง】


【ใช้แล้วทิ้ง】


【ใช้แล้วทิ้ง】


【สเตตัส】


【ว่าง】


【สกิล】


ตัวเลือกที่หมุนอยู่นั้นไร้ลำดับ ต่างจากลอตเตอรี่ (1) มันไม่มีรูปแบบตายตัว บางหมวดอยู่บน บางหมวดอยู่ล่าง ทั้งเต็มไปด้วยคำว่า ‘ว่าง’ แปลว่าถ้าหมุนตกช่องนี้ ค่าชื่อเสียงสิบล้านก็เทียบเท่ากับโยนทิ้งลงท่อแล้ว คำว่า ‘ว่าง’ นี้แปลว่าไม่มีของรางวัล บางทีเครื่องก็แสดงหน้าจอคำว่าพิเศษบ้าง แต่นั่นแค่วูบเดียวเท่านั้น ดังนั้นโอกาสได้ช่องพิเศษจึงต่ำเสียยิ่งกว่าอะไรดี


ไม่นาน เครื่องก็ค่อยๆ หมุนช้าลง


จางเย่สูดลมหายใจลึก ใกล้หยุดแล้ว!


แกร๊ก หมุนมาถึงหมวดสเตตัส พอผ่านไปอีก แกร๊ก ‘ว่าง’ พอหมุนค้างไปอีก เห็นเงาของช่องต่อไปเริ่มปรากฏ กลับเป็น ‘ว่าง’ อีก จางเย่ใจเต้นระส่ำอยู่นาน


เร็วเข้า!


รีบๆ ผ่านให้ฉันสิ!


แกร๊ก ‘ว่าง’ อันที่สองแล้ว!


จางเย่เห็นว่าเครื่องใกล้จะหยุดลง เขาอดยกเท้าถีบเครื่องสล็อตแมชชีนไม่ได้ ขยับอีกสิ! อย่าหยุด! ขยับอีก!


แกร๊ก


สุดท้ายเครื่องก็ไม่ได้หยุดที่ช่อง ‘ว่าง’ มันยังคงหมุนต่ออีกเล็กน้อย เข้าไปยังช่องของใช้แล้วทิ้ง หยุดลงที่ช่องตรงนี้!


หมวดใช้แล้วทิ้ง!


ได้รางวัลจากเครื่องแล้วโว้ย!


หีบสมบัติสีทองลอยออกมาจากเครื่อง เข้าสู่ช่องเก็บของที่มุมซ้ายบน จางเย่เปิดหน้าจอ เอาหีบออกมาวางบนเตียง หีบสีทองเหมือนเดิม แต่ดูใหญ่กว่าจากลอตเตอรี่ (1) มาก ยาวสักหนึ่งเมตร กว้างสูงราวครึ่งเมตร


ของชิ้นนี้มีชื่อว่า 【หีบสมบัติ (กลาง)】


ขนาดกลาง? แปลว่า มีเล็กมีกลาง ก็ต้องมีใหญ่?


จางเย่ไม่คิดมาก แค่เปิดฝากล่อง เขาอยากรู้ว่าสิบล้านจุดที่ใช้ไปคุ้มค่าหรือไม่ อยากเห็นความแตกต่างของลอตเตอรี่ (2) กับ (1) เมื่อเปิดออก เขาจึงเห็นไอเทมขนาดเล็กสีแดงใสราวคริสตัลรูปหัวใจ ดูเปี่ยมพลังชีวิต เปล่งประกายระยับแสงขณะที่หมุนวนอยู่กับที่


นี่มันอะไรน่ะ?


สวยเกินไปรึเปล่านะ?


เขาหยิบหัวใจสีแดงขึ้นมาประคองไว้ในมือ คำอธิบายไอเทมพลันปรากฏขึ้น


【แทนชะตา】*1 : ใช้แทนชีวิตที่สอง


จางเย่งุนงง แทนชะตา? แปลว่า...เขามีชีวิตอีกหนึ่งชีวิต? เกมที่เขาเคยเล่นมาอย่างคอนทรา มาริโอ้ รวมถึงเกมจำนวนมาก ล้วนมีระบบนี้ ชีวิตที่สองแปลว่าโอกาสอีกครั้งหนึ่ง เขาไม่คิดเลยว่าจะได้มา นี่แปลว่าถ้าเกิดเขาโดนรถชนขณะกำลังเดินข้ามถนน เขาก็คืนชีพได้?


สวรรค์!


ของชิ้นนี้มันจะเจ๋งเกินไปแล้ว!


ถ้าเป็นอย่างนั้น ค่าชื่อเสียงสิบล้านก็นับว่าคุ้มค่ามาก!


มีผลจริงหรือไม่ จางเย่ไม่ทราบ และเขาก็ไม่อยากทดลองด้วย ออกไปให้รถชนดูจะง่ายเกินไป แต่ว่ารางวัลนี้บอกเขาว่านี่ไม่ใช่ลอตเตอรี่ (1) ที่พัฒนาแล้ว อย่างเช่นค่าชื่อเสียงหนึ่งแสนที่จ่ายไปเพื่อสติ๊กเกอร์โชคร้าย แต่สิบล้านจุดจะให้ความโชคร้ายห้าร้อยนาที? ไม่ใช่ความเปลี่ยนแปลงด้านปริมาณแต่เป็นคุณภาพ ของที่ได้จากลอตเตอรี่ใหม่นี้นับว่าต่างจากเดิมตั้งช่วงใหญ่!


อย่างเช่น แทนชะตา!


อย่างเช่น รัศมีแห่งโชค (อัพเกรด)!


ถ้าเป็นลอตเตอรี่ (1) ต่อให้จ่ายพันล้านหมื่นล้านก็ไม่มีทางได้รางวัลนี้ แค่เหตุผลนี้ สองร้อยล้านจุดที่เสียไปก็คุ้มค่าแล้ว ในที่่สุดเขาก็พอจะวางใจได้บ้าง


อืม แน่นอนล่ะ ก็พอจะปลอบประโลมได้อยู่


แต่สองร้อยล้านเชียวนะ!


ยังปวดใจไม่หาย!


จางเย่เก็บ ‘แทนชีวิต’ ในช่องเก็บของอย่างระมัดระวังและหยุดการเสี่ยงโชคอีก เขาไม่เหลือค่าชื่อเสียงแล้ว จึงจัดการปิดหน้จอเกม จุดบุหรี่สูบต่อ


การอัพเกรดนี้มาได้ทันเวลา ขณะที่หนทางก้าวหน้าของเขาสดใส เขาก็กำลังมองอนาคตด้วยความคาดหวัง ปัญหาเดียวคือ …ค่าชื่อเสียงสองร้อยล้านอยู่กับเขาได้แค่ครู่เดียวก็ต้องจ่ายไปแล้ว!


ในห้องนั้น ได้ยินเพียงเสียงเขาพูดกับตัวเอง


"สองร้อยล้านว้อย!"


"สองร้อยล้าน!"


ช่างเถอะ บ่นๆ ไปก็ไม่ได้อะไร ชื่อเสียงน่ะได้คืนมาเสมอ ไม่ใช่เรื่องใหญ่หรอก คิดว่าคนอย่างเขาจางเย่คนนี้คือใคร? ความลำบากแบบไหนที่ไม่เคยผ่านมาอีกเรอะ? เขาบ่นเพียงเพราะไม่มีอะไรจะทำ ต่อให้นอนไปก็นอนไม่หลับ ถึงได้บ่นๆ ออกมาสักหน่อย ค่าชื่อเสียงแค่น้อยนิดนั้นจ่ายออกไปถือเป็นเรื่องธรรมดาน่า คิดว่าเขาจะบ่นไปตลอดชีวิตรึไง? คิดว่าเขาจะเห็นค่าอะไรนักเรอะ? คิดว่าเขาจะหยุดคิดไม่ได้? ฮ่าๆ จะบอกให้นะ ..ใช่! เขา! แม่*! หยุด! เสีย! ดาย! ไม่! ได้!


สอง! ร้อย! ล้าน!








*-*-*-*-*-*-*-*-*-*-*-*-*-*-*-*-*-*






[Go To Next Chapter]( ./49.md)