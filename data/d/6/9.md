##บทที่ 509 : ข้าหวังเพียงเป็นสะพานหินแห่งหนึ่ง!
** เนื้อหาในตอนนี้อาจกระทบถึงความสัมพันธ์ระหว่างประเทศ ผู้แปลทำการแปลตามต้นฉบับโดยมิได้ตัดทอนอะไรออกทั้งสิ้น ***
______________________________________________






ในบ้านพัก


อู๋เจ๋อชิงวางดอกไม้ลงบนโต๊ะ


จางเย่รีบเข้ามา "ให้ผมช่วยนะครับ วางตรงไหนดี?"


อู๋เจ๋อชิง "เอาไว้ก่อนเถอะ หลังพวกเรากินข้าวเสร็จ ค่อยหาแจกันดอกไม้มาจัดใส่ ถ้าใส่ไม่หมดจริงๆ ค่อยเอาไปไว้ในสวน"


จางเย่กระพริบตาปริบ "คุณป๊อปจริงๆ เลยนะ"


"แค่เพื่อนเก่าเพื่อนร่วมงานที่ก่อนๆ ส่งมาน่ะ" เธอกล่าว


จางเย่ถาม "เอ่อ พวกเขาตามจีบคุณเหรอครับ?"


อู๋เจ๋อชิงวางแก้วนมลง ตอบเสียงเรียบ "เรื่องนั้นฉันก็ไม่รู้"


เอ่อ คนโง่แค่ไหนยังมองออก คุณยังบอกว่าไม่รู้?


จางเย่มองแวบหนึ่ง เริ่มทำการเหยียบย่ำคนเหล่านั้น "คุณว่าวันวาเลนไทน์ของพวกฝรั่งมีอะไรดีกัน วัฒนธรรมแบบนี้ผมว่าไม่ดีเลย"


"มานั่งกินข้าวกันเถอะ" อู๋เจ๋อชิงหัวเราะ "วันของพวกตะวันตก พี่สาวไม่ได้สนใจหรอก"


จางเย่เคาะโต๊ะเบาๆ "ใช่ไหมล่ะ ไม่ว่าจะช็อกโกแลตหรือดอกกุหลาบ ล้วนเป็นสิ่งที่ไม่เหมาะสมเลย ควรต้องต่อต้านอย่างหนักแน่น ดูอย่างวันขอบคุณพระเจ้าของปีที่แล้วสิ เฮ้อ คนในประเทศยังเถียงกันอยู่เลยว่าเหมาะไม่เหมาะ แต่พวกบุคคลสาธารณะกลับออกมาโพสต์เวยป๋อ ขอบคุณนี่ขอบคุณนั่น มันใช่เหรอ? วันขอบคุณพระเจ้าของพวกอเมริกาขอบคุณอะไรกัน ตอนนั้นเป็นพวกอินเดียแดงที่ช่วยอเมริกาสร้างชาติ จะขอบคุณก็บอกพวกอินเดียนแดงสิ ประเทศเราขอบคุณผายลมน่ะสิ ไม่มีสมองเอาซะเลย!"


อู๋เจ๋อชิงหัวเราะ "นายดูตื่นเต้นจังนะ"


"ผมไม่ได้หาเรื่องพวกเขานะ ไม่ได้อะไรจริงๆ เจ๊อู๋!" ความจริงเขาก็พาลหาเรื่องแหละ อะแฮ่ม "วัฒนธรรมแบบนี้น่ะมันดูไม่ได้จริงๆ!"


อู๋เจ๋อชิงพยักหน้าน้อยๆ "ไม่ควรจะโปรโมท"


ตลอดเวลาอาหารเช้า จางเย่พูดจ้อไม่หยุด เหยียดหยันเสียดสีคนเหล่านั้น แค่นี้ยังไม่พอ สุดท้ายก็เหยียบย่ำพวกนั้นไปอีกหลายเท้า!


หลังมื้ออาหาร มีคนส่งของมาอีกแล้ว


อู๋เจ๋อชิงรับมาไว้ในมือ เป็นภาพลิปิศิลป์ใบหนึ่ง เขียนบทกวีเอาไว้




你是 凡间美 嫦娥。
เจ้างามล้ำโลกา ฉางเอ๋อจุติมา
是歌似舞 更是心。
คือดวงมณีแก้วกล้า แห่งบทเพลงระบำสรวง
我乘风浪 你掌舵。
สุดเจ้าคุมท้ายเรือ ข้าท่องฝ่าลมลวง
最美不是流云过。
ที่ดวงฤทัยงาม ล้ำกว่าเมฆาคล้อย
爱意浓时 不用多。
รักแม้ลึกล้ำคอย ไยต้องเอ่ยมากความ




จางเย่เห็นแล้วก็เข้าใจ "กลอนซ่อนความ?"


คำแรกเรียงร้อยกันกลายเป็น ‘เจ้าคือสุดที่รัก(你是我最爱)’? ถุย! ไร้รสนิยม! ไร้รสนิยมสุดๆ! จางเย่ก่นด่าในใจ ประณามหมอนั่นทันที!


อู๋เจ๋อชิงส่ายหน้าเล็กน้อย แย้มรอยยิ้มบางๆ ไม่พูดอะไร เพียงเก็บกระดาษเซวียนแผ่นนั้นวางไว้ด้านข้าง


จางเย่สอดปากอีกครั้ง "คนของสมาคมลิปิศิลป์? ลายมือนับว่าใช้ได้ แต่ว่ากลอนนี่มัน ... ธรรมดาเกินไป ถือว่ามีความสามารถ แต่ขาดความแปลกใหม่"


กริ๊งๆ เสียงโทรศัพท์มือถือของอู๋เจ๋อชิงดังขึ้นอีกครั้ง คุณอู๋ยกสายขึ้นมาดู


จางเย่เหลือบมองบทกวีนั้นแวบหนึ่ง เห็นไม่ชัดนัก แต่ท่าทางจะเป็นกวีบทหนึ่ง ดูเหมือนทุกคนทราบว่าคุณอู๋ชอบภาพลายมือกับบทกลอน จึงต่างพยายามส่งของขวัญแบบนี้มา หวังให้เป็นของแทนใจในวันวาเลนไทน์ หมายประคองสาวงามกลับบ้าน[1]!


อู๋เจ๋อชิงส่งมือถือมาให้ดู "กลอนบทนี้คือยังไงเหรอ? เจ๊อ่านไม่เข้าใจ"


"อ้อ เดี๋ยวผมดูให้" จางเย่รับมาดูแวบหนึ่ง เรื่องนี้คือเรื่องที่เขาถนัดจึงไม่บ่ายเบี่ยง กล่าวว่า "เป็นกลอนซ่อนความเหมือนกัน เพียงแต่ซ่อนไว้ลึกหน่อย"


อู๋เจ๋อชิงถาม "ซ่อนความ?"


จางเย่รับคำ ชี้ชวนให้มอง




日长夜短 愁几许月。
"วัน(日)ยาว(长)คืนสั้นโศกกี่ครา - พระจันทร์(月)"
高处无口 几人来亮。
"ที่สูง(高)ไร้ลมปาก(口)กี่คนถึง - แสง(亮)
一人游弋芳草地代。
"หนึ่งคน(人)ลาดตระเวน(弋)ธารหญ้าหอม - แทน(代)
十士脚长 披蓑衣 表。
"สิบ(十)พล(士)เสื้อ(衣)คลุมฝนหาญฮึก - แสดง(表)
天鹅展翅 鸟已飞 我。
"หงส์(鹅)ฟ้าสยายปีกนก(鸟)ไร้เคียง - ฉัน(我)
白勺烹酒 无意义 的。
"กระบวยขาว(白勺)ตวงสุราไร้จิตใจ - ของ(的)"
空余一钩 三点雨 心。
"ฝนสามหยดเหลือไว้เพียงขอ(钩)หนึ่ง - ใจ(心)"




ประกอบกันแล้วเป็น ‘แสงจันทร์เจ้าเอยแทนใจข้า (月亮代表我的心)’


กลอนซ่อนความประเภทนี้ ความจริงไม่นับว่าเป็นศิลปะอะไร บางครั้งขอแค่ให้ได้ความหมายที่แอบแฝงไว้ สัมผัสอักษรจะไม่ได้ก็ไม่เป็นไร จึงมักมีช่องโหว่หลายแห่ง ไม่แปลกที่คุณอู๋อ่านครั้งแรกจะไม่เข้าใจ กลอนประเภทนี้ในโลกของจางเย่มีมากมาย ดังนั้นพอเห็นก็ทราบได้ทันที


อู๋เจ๋อชิงคลี่ยิ้ม "ดูนายจะชำนาญเรื่องนี้มากนะ?"


จางเย่ถ่อมตัว "ไม่ได้ชำนาญครับ ไม่ได้ชำนาญเลย กลอนพวกนี้เป็นแค่เกร็ดเล็กเกร็ดน้อย เอามาโชว์อะไรมากไม่ได้หรอก ผมก็ไม่ได้ศึกษาอะไรมาก แค่พอรู้เรื่องกว่าพวกเขานิดหน่อย" เขาจัดการทับถมคนที่ตามพัวพันคุณอู๋อีกครั้ง ลูกพี่ไม่กล้าลงมือ พวกนายกลับกล้ามาลงมือลงไม้?


ไร้ยางอาย!


พวกเอ็งยังมีคุณธรรมอีกไหม!


จางเย่ทั้งโมโหทั้งกระวนกระวาย เห็นท่าทางสงบนิ่งของเธอขณะนี้ ท่าทางทุกปีคงเจอสถานการณ์แบบเดียวกัน แต่ละปีคนตามพัวพันเธอคงไม่น้อยกว่าสิบ นี่คือการประมาณการขั้นต่ำด้วยซ้ำไป คุณอู๋สามสิบกว่าแล้ว ยังไม่แต่งงานมีลูก ครอบครัวคงเร่งรัด? คุณอู๋เองก็คงเริ่มกังวลแล้วมั้ง? สถานการณ์เช่นนี้นับว่าอันตรายขั้นสุด! หากเธอยอมใจอ่อนไปกับคำหวานของใครสักคนเข้าแล้วละก็ จางเย่คงได้แต่ร้องไห้น้ำตาตกในเท่านั้น ลูกพี่กลุ้มจะตายแล้ว!


คุณอู๋หาแจกันดอกไม้


จางเย่ตามเธอไปช่วยจัดดอกไม้ โยนหินถามทาง "เจ๊อู๋ คนตามจีบเยอะขนาดนี้ ไม่มองใครบ้างหรือ?"


อู๋เจ๋อชิงกล่าว "เขาไม่ได้มาตามจีบเจ๊หรอก เพื่อนกัน ก็เล่นๆ กันทั้งนั้น"


"คุณ...ไม่คิดจะแต่งงานเหรอครับ?" จางเย่รวมความกล้าถาม


อู๋เจ๋อชิงหันมามองเขา "ทำไมเหรอคะ?"


จางเย่หัวเราะแกนๆ "ก็ แค่สงสัยน่ะครับ แค่สงสัย"


เธอตอบเรียบเรื่อย "คิดอยู่แล้ว แต่ยังไม่เจอคนที่ใช่เนี่ยสิ ทำไมคะ? มีคนจะแนะนำให้เหรอ?"


"เอ่อ ไม่ครับ" จางเย่ตอบ


เธอกล่าว "เอาล่ะ ดอกไม้จัดเสร็จแล้ว"


จางเย่ "...ครับ"


เธอเดินนำหน้า "ไปกัน ขึ้นไปชั้นบนอ่านตอนใหม่ของนายดีกว่า เจ๊อยากอ่านแล้ว"


"ครับ" จางเย่ตามไปต้อยๆ "ถ้าอ่านจบแล้วเจ๊อยากอ่านต่อ ผมจะรีบเขียนต่อให้ วันนี้คงได้อีกสักหกบท"


ชั้นบน


ห้องนอนของคุณอู๋


อู๋เจ๋อชิงหลังเข้าห้องก็นั่งลงเปิดคอมพิวเตอร์ เข้าอินเทอร์เน็ต จางเย่นั่งลงมองอยู่ด้านข้าง ในใจขัดแย้งกันวุ่นวายไม่หยุด


คุณอู๋เข้าเวยป๋อก่อน "วันนี้คึกคักจังเนอะ"


จางเย่ดูแล้วก็เห็นด้วย ในเน็ตล้วนมีแต่คนสารภาพรัก มีทั้งคนขอแต่งงาน มีทั้งคนออกมาสารภาพความในใจ ดาราบางคนออกมาประกาศข่าวเรื่องแฟน มีข่าวคราวไม่ขาดสาย นอกจากนี้มีดาราอยู่สองคนที่ถือโอกาสออกมาประกาศข่าวหมั้นกับบุคคลลึกลับอีกด้วย เวยป๋อของอู๋เจ๋อชิงก็วุ่นๆ เหมือนกัน แต่ว่าคุณอู๋ไม่ใช่ดาราและไม่ได้โด่งดังอะไร จึงไม่มีแฟนคลับคอยตามข่าว ถึงอย่างนั้น จางเย่ก็ให้ความสนใจเธอหนักหนา เห็นเวยป๋อของเธอมีคนเข้ามาใช้กลอนซ่อนความบอกความในใจแล้วเขาโคตรรู้สึกฉิว!


ศาสตราจารย์ภาควิชาคณิตศาสตร์ของเป่ยต้าหานเหอเหนียนใช้เวยป๋อออกมาเขียนกลอนบทหนึ่ง ไม่ทราบว่าไปเอากลอนบทนี้มาจากไหน แต่ก็ @อู๋เจ๋อชิงเข้ามา




我倚窗前思红颜。
ข้า(我)เอนพิงหน้าต่าง คะนึงถึงวงพักตร์แดง(คือหญิงงาม)
喜雨漫洒串珠帘。
รัก(喜)ในสายฝนปรอย ไหลเรียงเป็นม่าน
欢舞翩翩飘倩影。
ชอบ(欢)เริงระบำช้อยเช่นเงาร่าง
你笑嫣然似花仙。
ท่าน(你)ยิ้มเบิกบานดุจเซียนบุปผา




อักษรตัวแรกรวมกันคือ ‘ข้ารักชอบท่าน (我喜欢你)’


เรื่องนี้ แน่นอนว่าคนทั่วไปไม่สนใจ ทุกคนล้วนไปสนใจตามดารากันหมด แต่ว่าเพื่อนสนิทมิตรสหายกับนักศึกษาของเป่ยต้าต่างก็เข้ามามุงกันหมด


นักศึกษาหญิงคนหนึ่งอุทาน "หือ! อาจารย์หานสารภาพแล้ว!"


รองศาสตราจารย์จากภาควิชาฟิสิกส์ท่านหนึ่งเข้ามาร่วมอวยพร "ขอให้เสี่ยวหานได้ประคองนงคราญกลับบ้าน สู้ๆ"


เพื่อนร่วมงานของจางเย่ ซูน่าจากภาควิชาภาษาจีนมาช่วยเติมความครึกครื้นด้วยอีกคน "คิกๆ อาจารย์หานมีความกล้า ขอยกย่องชมเชย รองฯ อู๋เห็นแล้วต้องหวั่นไหวแน่ๆ สู้ๆ!"


เหล่านักศึกษาของเป่ยต้าต่างออกมาเชียร์บ้างโวยวายบ้าง


"อ๊ะ ท่านรองฯ อู๋เป็นของฉัน!"


"เฮ้ย เม้นต์บนอย่ามามั่ว กล้านักนะนายน่ะ!"


"เหอๆ ฉันก็ชอบท่านรองฯ อู๋เหมือนกันนะ รอให้จบไปทำงาน ถ้าเกิดท่านรองฯ ยังไม่แต่งงาน ฉันจะตามจีบบ้าง หึ ถึงฉันจะรู้ว่าท่านรองฯ อู๋ต้องดูแคลนฉันก็เถอะ!"


"เชี่*! ท่านรองฯ อู๋เป็นนางฟ้าของฉัน!"


"ฉันแอบชอบเธอมาสามปีแล้ว!"


"ท่านรองฯ อู๋ ผมก็รักคุณ!"


"พวกนายหยุดเลย อายุอย่างเราๆ อย่าฝันเถอะ"


"นั่นสิ ว่ากันจริงๆ อาจารย์หานเหอเหนียนจากภาควิชาคณิตศาสตร์พอจะเหมาะกับรองฯ อู๋สักหน่อย อายุห่างกันไม่มาก แถมอาจารย์หานก็หล่อเหลา"


"ไม่คิดเลยว่าอาจารย์หานจะเป็นอาจารย์สอนคณิตศาสตร์ เขียนกลอนกวีได้ดีทีเดียว! กลอนซ่อนความเชียวนะ!"


"เอาด้วย!"


"เอาด้วย!"


"เอาด้วย!"


พวกนักศึกษาหนุ่มๆ ออกมาร่ำร้องด้วยความอิจฉา แต่ก็มีคนอวยพร


"ท่านรองฯ อู๋มีแต่คนชอบเนอะ!"


"นั่นสิ เธอดูสิ มีคนออกมาสารภาพรักตั้งเยอะแน่ะ!"


ชายวัยกลางคนจากสมาคมนักเขียนแห่งชาติท่านหนึ่งก็ออกมาสารภาพรักกับอู๋เจ๋อชิงบนเวยป๋อเช่นกัน เขาเป็นคนมีชื่อเสียง ทำงานด้านการวรรณกรรมชั้นสูง ทั้งยังรู้จักกับอู๋เจ๋อชิง คงเคยได้ร่วมงานกัน เพิ่งจะหย่ากับภรรยา มีลูกติดมาคนหนึ่ง


เขามอบกลอนให้อู๋เจ๋อชิง




树儿睁开眼。
ไม้(木)แรกเบิกนัยน์เนตร(目) = 相
小子屋下眠。
ทารก(儿)หลับใต้ถุน(แปลว่ามีหลังคาคลุม) = 见
良心缺一点。
สติเลือน(良心)หายเพียงวูบ(点) = 恨 (อักษรข้างของ 心 ประกอบกับ 良 ที่ไม่มี 点(คือจุดด้านบน) กลายเป็น 恨)
日落残兔边。
ตะวัน(日)รอนส่องกระต่าย(兔)เปรียว = 晚




ยังคงเป็นซ่อนความ ตัดออกมาได้สี่คำ --- ‘พบกันสายไป(相见恨晚)’


ผลงานชิ้นนี้เป็นของชายวัยกลางคนซึ่งย่อมเก็บงำมากกว่า อายุขนาดนี้ จะให้ตะโกนว่ารักว่าชอบออกมาเขาคงพูดไม่ออก ดังนั้นได้แต่แฝงความรู้สึกมาในกลอน แต่ว่ามีคำใบ้ง่ายๆ ความรู้สึกชอบพอจะดูออกได้อยู่


กลอนหลายบทพอปรากฏ คนอื่นๆ คงมีคนกระวนกระวายใจ พอเห็นว่ามีคนออกมาสารภาพรักบนเวยป๋ออย่างเปิดเผยมากขนาดนี้ พวกเขาเองก็นั่งไม่ติดล้วนต้องตามมาบ้าง เพราะว่าเพื่อนของคุณอู๋อยู่ในวงการนี้ เธอทำทั้งงานประชาสัมพันธ์ของรัฐ ทำงานการศึกษา ตอนอยู่เป่ยต้ายังรับผิดชอบภาควิชาภาษาจีน ทั้งเป็นคนในสมาคมลิปิศิลป์ คนรู้จักส่วนใหญ่ย่อมอยู่ในวงการนี้เอง คนเหล่านี้ทำอะไรอย่างอื่นไม่เป็น แต่ว่าเรื่องกาพย์กลอนไม่ถือเป็นปัญหา


มีแต่กลอนเต็มไปหมด!




一线情缘牵白头。
บุพเพหนึ่งสายกลายผมขาวโพลน
日日思念排忧愁。
ทุกวันหวนคะนึงยิ่งโศกเศร้า
不要怪我痴情种。
อย่าได้โทษว่าข้าใหลหลง
见你常在梦境中。
เพียงหวังพบท่านในความฝัน
如果你我本有缘。
หากแม้นเราท่านมีวาสนา
隔山离水一线牵。
ผากั้นน้ำขวางแคบเพียงเส้น
三月桃花正旺盛。
ดอกท้อเดือนสามบานสะพรั่ง
秋后果实最香甜。
ผลไม้สิ้นสารทจึงหอมหวาน




กลอนซ่อนความเช่นเดิม ‘วันหนึ่งไม่พบหน้าดุจสามสารท(一日不见如隔三秋)’


บทต่อบท คนต่อคน คนที่มาสารภาพรักกับคุณอู๋มีมหาศาลราวกับนัดแนะกันมา คล้ายกับเข้ามาแข่งกันอวดความสามารถ ต่างก็อยากเห็นว่าใครจะแกร่งกว่าใคร ต่างก็อยากเห็นว่าใครคือคนที่เข้าตาเธอ


"วันนี้เกิดอะไรขึ้นน่ะ?"


"หือ มาตามจีบรองฯ อู๋กันเหรอ?"


"ไม่รู้ว่ารองฯ อู๋จะเลือกใครกันนะ?"


"รอมุง"


"ฉันเองก็อยากรู้เหมือนกัน"


"พี่อู๋ เลือกสักคนเถอะ คิกๆ คุณก็อายุไม่น้อยแล้วนะ"


เหล่านักศึกษาที่มามุกกับเพื่อนของคุณอู๋กำลังรอชมอย่างสนอกสนใจ




……




ที่บ้าน


อู๋เจ๋อชิงยิ้มพลางส่ายหน้า


จางเย่อยู่นั่งอยู่ข้างๆ เธอ ดูเวยป๋อกับเธอจนจบ คราวนี้นับว่ามีอารมณ์ขับดันแล้ว ในใจยิ่งกระวนกระวายหนักกว่าเดิม ในที่สุดก็ทนไม่ไหว "เจ๊อู๋"


"หืม?" เธอหันหน้ากลับมา


จางเย่อึกๆ อักๆ "ถ้างั้นยังไง ผมว่า คุณ.."


อู๋เจ๋อชิงกล่าวด้วยความอ่อนโยน "มีอะไรก็พูดมาสิคะ ว่ายังไง?"


จางเย่กัดฟันกรอด คิดแต่เพียงว่าถ้าตนเองไม่ออกปากตอนนี้ บางทีทั้งชีวิตนี้คงไม่มีโอกาสอีก ลูกเต๋าปรับระดับความยากเอ๋ย จงประทานความแข็งแกร่งแก่ข้าด้วยเถิด!


จางเย่สูดลมหายใจลึก ไม่ลังเลหลีกเลี่ยงอีกต่อไป เขาสบตาอู๋เจ๋อชิง กล่าวว่า "คุณไม่ต้องไปสนใจพวกเขาหรอก เป็นแฟนผมเถอะ!"


เชี่*!


ในที่สุดก็พูดออกไปแล้ว!


คำพูดนี้พอจบ จางเย่กลับไม่กระวนกระวายอีก สีหน้ามีแต่ความหนักแน่นจริงจัง


อู๋เจ๋อชิงกลับหัวเราะ "นายนี่นะ ทำตัวเหมือนกับพวกเขาเลย เล่นอะไรก็ไม่รู้"


จางเย่หน้าแดงคอพองเถียง "ผมเล่นอะไรที่ไหนกัน ผมจริงจังจริงๆ นะพี่อู๋"


อู๋เจ๋อชิงยิ้มน้อยๆ "ดูไม่ออกเลยนะ"


จางเย่ทุ่มแทงสุดตัว "คุณบอกผมมาเถอะว่าตกลงหรือเปล่า"


"นายชอบฉัน?" เธอมองตาจางเย่เขม็ง


จางเย่ตอบกลับโดยไม่ลังเลเลยสักนิด "ใช่ครับ"


อู๋เจ๋อชิงกล่าวด้วยความนุ่มนวล "อีกไม่นานพี่สาวต้องไปอีกแล้ว คราวนี้ลงใต้ งานทางนั้นรับรองว่าไม่เบาแน่ อยู่ปีหนึ่งแล้วก็ไม่แน่ว่าจะได้กลับมาสักครั้งเลยรึเปล่านะ"


จางเย่ตอบกลับทันควัน "จะพบหรือไม่พบหน้าไม่ใช่เรื่องสำคัญ ถึงอย่างนั้นผมก็ไปหาคุณได้ เครื่องบินเดี๋ยวนี้ใช้เวลาบินนานแค่ไหนกันเชียว อีกอย่าง ต่อให้หนึ่งปี หรือห้าปีคุณยังไม่กลับมา ผมก็จะรอคุณอยู่ตรงนี้! ระยะทางไม่ใช่ปัญหาแม้แต่น้อย ขอแค่ผมจริงจังกับคุณมากพอ!"


เธอถาม "ทำไมนายถึงชอบฉันขนาดนั้น?"


จางเย่ตอบ "ไม่มีเหตุผล แค่ชอบคุณเท่านั้นเอง"


เธอยังถามกลับ "...ที่ว่าชอบ ชอบมากขนาดไหน?"


เมื่อนึกถึงความอ่อนโยนนุ่มนวลของอู๋เจ๋อชิง คิดไปถึงว่าเธอนั้นให้ความเคารพและสนับสนุนตัวเขาโดยไร้เงื่อนไข ช่างเป็นแฟนสาวที่ประเสริฐอะไรเช่นนี้ ทั้งชีวิตคงยากเสาะพบได้อีก ทำไมถึงชอบเธออย่างนั้นหรือ? เรื่องนี้ยังต้องถามอีกหรือ? ในห้วงความคิดนั้นนึกย้อนถึงภาพที่คุณอู๋กำลังชื่นชมกับบทกวี พิจารณาลายฝีมือพู่กัน ใบหน้าของจางเย่ก็ค่อยๆ สงบลงทีละน้อย


ชอบงั้นเหรอ?


ชอบคุณมากแค่ไหนงั้นเหรอ?


จางเย่มองเธอ กล่าวบทกวีที่โลกใบนี้ยังไม่เคยได้ปรากฏด้วยเสียงอันนุ่มนวล




我愿化成一座做石桥。
"ข้าหวังเพียงเป็นสะพานหินแห่งหนึ่ง..."
“经受五百年的风吹。”
"ยินยอมต้องลมพัดผ่านห้าร้อยปี"
五百年的日晒。
"ยินยอมต้องตะวันแผดเผาห้าร้อยปี"
五百年的雨打。
"ยินยอมต้องฝนซัดสาดห้าร้อยปี..."
只求……你从桥上走过。
"เพียงเพื่อรอ...ท่านข้ามผ่านมาเพียงครั้งเดียว"




ชอบมากแค่ไหน? ก็คงชอบประมาณนี้แหละ!


กลอนบทนี้คือบทกวี ‘พระสูตรสะพานหิน’ ซึ่งมีชื่อเสียงในโลกของจางเย่


อู๋เจ๋อชิงดวงตาทอประกายวูบวาบ ชะงักไปทั้งอย่างนั้น!


ห้าร้อยปีต้องลมพัดผ่าน


ห้าร้อยปีต้องตะวันแผดเผา?


ห้าร้อยปี...ต้องฝนซัดสาด?


เปรียบกับบทกวีวุ่นวายที่คนตามพัวพันอู๋เจ๋อชิงคนอื่นๆ ส่งให้แล้ว บทกวี ‘สะพานหิน’ ของจางเย่บทนี้นับว่าเหนือกว่าหลายเท่าตัว เรียกได้ว่าอยู่คนละชั้นกันเลย ไม่เพียงแต่เนื้อหาและงดงามในเชิงกวี แต่เป็นในทุกแง่มุม นับว่าเปรียบกันไม่ได้เลย!


ไม่มีคำหวานหยาดเยิ้ม!


ไร้คำสัญญาตราบนิรันดร์


แต่ว่าอารมณ์ของกลอนเซ็นบทนี้นั้น กลับยังเหนือล้ำยิ่งกว่าคำพูดใด ใครเห็นล้วนต้องสะทกสะท้าน! ห้าร้อยปีแห่งความยากลำบาก เพียงเพื่อให้คุณผ่านมาสักครั้ง?


อู๋เจ๋อชิงหลับตาลง ก่อนจะลืมตาอีกครั้ง "นายแน่ใจหรือ?"


จางเย่ "ผมไม่เคยแน่ใจอย่างวันนี้มาก่อนในชีวิต!"


เงียบลงไปหลายวินาที อู๋เจ๋อชิงก็ตอบรับคำหนึ่ง "ได้"


"ได้?" จางเย่ตะลึง "หมายความว่ายังไงครับ?"


อู๋เจ๋อชิงยิ้มน้อยๆ "ไม่ใช่ว่านายขอให้พี่สาวเป็นแฟนนายหรือยังไง? เจ๊ตอบว่า ได้ ยังไงล่ะ"








===========================


《石桥禅 : พระสูตรสะพานหิน》
* ภาพยนตร์เรื่อง Reign of Assassin นักฆ่าดาบเทวดา ได้นำเอากลอนบทนี้มาใช้


+++++++++++


《บทกลอนแสงจันทร์เจ้าเอยแทนใจข้า เป็นปริศนาตัวอักษรของจีน》
“日长夜短 愁几许月。”
วัน(日)ยาว(长)คืนสั้นโศกกี่ครา - พระจันทร์(月)
*ใต้อักษร 日 เพิ่มขีดยาว กลายเป็น 月 (พระจันทร์)
“高处无口 几人来亮。”
ที่สูง(高)ไร้ลมปาก(口)กี่(几)คนถึง - แสง(亮)
*อักษร 高 ไม่มี (无) 口 เพิ่ม 几 เป็น 亮 (แสงสว่าง)
“一人游弋芳草地代。”
หนึ่งคน(人)ลาดตระเวน(弋)ธารหญ้าหอม - แทน(代)
*人อักษรข้าง(亻) เพิ่มอักษร 弋 เป็น 代(แทน)
“十士脚长 披蓑衣 表。”
สิบ(十)พล(士)เสื้อ(衣)คลุมฝนหาญฮึก - แสดง (表)
*十 กับ 士 เพิ่ม 衣 เป็น 表 (แสดง)
“天鹅展翅 鸟已飞 我。”
หงส์(鹅)ฟ้าสยายปีกนก(鸟)ไร้เคียง - ฉัน(我)
*鹅 เมื่อตัด 鸟 ข้างขวาออกกลายเป็น 我(ฉัน)
“白勺烹酒 无意义 的。”
กระบวยขาว(白勺)ตวงสุราไร้จิตใจ - ของ(的)
*白 กับ 勺 กลายเป็น 的(ของ)
“空余一钩 三点雨 心。”
ฝนสามหยดเหลือไว้เพียงขอ(钩)หนึ่ง - ใจ(心)
*勾 เพิ่ม 三点 (สามขีด) กลายเป็น 心(หัวใจ)
ประกอบกันแล้วเป็น ‘แสงจันทร์เจ้าเอยแทนใจข้า(月亮代表我的心)’


+++++++++++


《เฉลยกลอน พบกันสายไป》


树儿睁开眼，木+目=相
小子屋下眠，儿+缺宝盖=见
良心缺一点，心+良-点=恨
日落残兔边．日+免=晚








*-*-*-*-*-*-*-*-*-*-*-*-*-*


[Go To Next Chapter]( ./10.md)