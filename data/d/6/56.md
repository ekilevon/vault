##บทที่ 556 : อาจารย์จางเย่ช่างเป็นคนที่ยอดเยี่ยมจริงๆ!
นี่ทำเอาหลายคนตกตะลึงพรึงเพริด!


อาจารย์ของเป่ยต้าที่อยู่ยืนข้างป๋ายอี้ก็เช่นกัน เขาเปิดกระเป๋าเพื่อหยิบหนังสือพิมพ์ของปักกิ่งมอร์นิ่งโพสต์ แล้วรีบเปิดไปในหน้าที่สาม!


เป็นไปไม่ได้ที่เขาจะจำได้หมด!


ฉันไม่เชื่อหรอก!


ทันใดนั้น อาจารย์ส่วนใหญ่ที่อยู่รอบๆ ชายหนุ่ม รวมทั้งป๋ายอี้และอาจารย์ท่านอื่นๆ ล้วนไม่อยากจะเชื่อเข้าไปอีก!


ตอนที่ป๋ายอี้บอกให้จางเย่ท่องข้อความในหน้าที่สามของปักกิ่งมอร์นิ่งโพสตร์ จริงๆ แล้วเขาแค่พูดล้อเล่นเท่านั้น ซึ่งตัวเขาเองก็จำไม่ได้เหมือนกัน เพียงพูดไปเพราะต้องการพิสูจน์ว่าแม้จางเย่จะมีความจำดีเลิศขนาดไหนในฐานะของพิธีกร ก็ต้องมีบางครั้งที่เขาจำไม่ได้ทุกอย่างเช่นกัน แต่ใครจะไปรู้ว่าเรื่องแบบนี้จะเกิดขึ้น! จางเย่สามารถท่องได้ทุกคำในรวดเดียวเลยด้วย! ป๋ายอี้ได้แต่เงียบเป็นเป่าสาก!


จางเย่ยังคงท่องต่ออย่างรวดเร็ว ไม่หยุดชะงักสักนิด เหมือนกับว่าเขาเป็นนักข่าวที่กำลังอ่านรายงานข่าว “......ยอดตีพิมพ์ทั้งหมดเมื่อเทียบกับปีก่อนหน้านี้แล้วไม่แตกต่างกันมากนัก ยอดตีพิมพ์ของหนังสือพิมพ์ในชาติมีทั้งหมด 482.4 ร้อยล้านฉบับ ซึ่งถือว่าไม่ต่างกันมากจากปีที่แล้ว ในจำนวนนี้เป็นหนังสือพิมพ์กลาง 80.8 ร้อยล้านฉบับ หนังสือพิมพ์ประจำภูมิภาค 401.6 ร้อยล้านฉบับ ยอดตีพิมพ์ของมณฑลต่างๆ ได้แก่ กวางตุ้ง 4,360.21 ล้านฉบับ, เจ้อเจียง 3,462.8 ล้านฉบับ, ซานตง 3,163.15 ล้านฉบับ, เจียงซู 2,857.38 ล้านฉบับ, ซานซี 2,194.27 ล้านฉบับ, เหอหนาน 2,142.26 ล้านฉบับ, หูเป่ย 1,982.02 ล้านฉบับ, ซื่อชวน (เสฉวน) 1,699.20 ล้านฉบับ, เหอเป่ย 1,642.44 ล้านฉบับ และเหลียวหนิง 1,632.32 ล้านฉบับ”


พอจางเย่กล่าวย่อหน้าแรกเสร็จ ทุกคงพลันอึ้งงันกันหมด ตอนที่เขาให้ข้อมูลเชิงสถิติอย่างแม่นยำ นอกจากตื่นตะหนกก็ไม่มีคำอื่นมาอธิบายอารมณ์ตอนนี้ได้! พวกเขารีบก้มอ่านหนังสือพิมพ์ในมือเพื่อตรวจสอบต่อทันที!


4,360.21 ล้านฉบับ?


ถูกต้อง!


3,462.8 ล้านฉบับ?


ถูกต้อง!


ขนาดเลขสถิตินายยังจำได้งั้นเหรอ!?


อาจารย์เป่ยต้าคนหนึ่งถึงกับลืมหายใจ “ถูกหมดเลย! ไม่ผิดแม้แต่ตัวเดียว!”


ซูน่าสบถลั่นในใจ ถึงเธอจะรู้ว่าจางเย่ด้นสดเก่งกาจมาก แต่ไม่คิดว่าจะเก่งกาจขนาดนี้! นี่คือความทรงจำภาพถ่ายหรือเปล่านะ?


จริงๆ แล้วยังมีรายงานในย่อหน้าอื่นๆ อีก เมื่อเห็นปฏิกิริยาทุกคนแล้ว จางเย่จึงไม่ได้พูดต่อ แค่หันไปพูดกับป๋ายอี้ว่า “อาจารย์ป๋าย นี่ดีพอหรือเปล่า?”


ป๋ายอี้สำลัก ไม่พูดอะไรต่อ


จางเย่ยิ้ม “ความจำผมยังดีอยู่สินะ?”


ทุกคนได้ยิน ทุกคนได้แต่คิดว่านี้มันมากกว่าดีซะอีก นี่มัน..ต่อต้านสวรรค์ชัดๆ!


อาจารย์ที่เกือบจะนำนักศึกษาสาวปีสามไปแล้วได้แต่มองหน้ากันเอง โดยที่พูดอะไรออกมาไม่ได้เลย จะให้พูดอะไรอีก! ถึงพวกเขารู้ว่าจางเย่พยายามปกป้องเหล่านักศึกษาที่เป็นผู้ต้องสงสัย ทว่าพวกเขาก็พูดอะไรไม่ได้เลย! จางเย่พิสูจน์ตัวเองแล้วว่ามีความจำอันล้ำเลิศ แค่อ่านข่าวเช้าไปรอบเดียว ก็ท่องได้หมดแบบคำต่อคำแล้วพวกเขาจะทำอะไรได้อีก? ต่างจากพวกเขาที่กับหัวข้อข่าวที่เพิ่งอ่านจากหนังสือพิมพ์ยังจำไม่ได้เลย ทั้งไม่สามารถทำอะไรที่เหมือนหรือใกล้เคียงเท่าที่จางเย่ทำได้ด้วย! ถ้าเขายืนยันว่าไม่ใช่เด็กคนนี้ที่เป็นคนถุยน้ำลายใส่รถบัส ใครล่ะจะพูดอะไรได้! ใครแม่*จะยืนกรานกับจางเย่ว่ามีความจำที่ล้ำเลิศกว่า!


ข้อกล่าวหาจึงตกไป


จางเย่หันกลับไปหานักศึกษาสาวปีสามแล้วตบลงบนบ่าเธอ “ไม่เป็นไรแล้ว กลับไปเถอะ”


นักศึกษาสาวปีสามคนนั้นซาบซึ้งน้ำตาคลอ “ขอบคุณค่ะอาจารย์จาง! ขอบคุณค่ะอาจารย์จาง!”


จางเย่ยิ้ม “ยังไงก็ไม่ใช่เธออยู่แล้วที่ถมน้ำลายน่ะ ผมแค่พูดในสิ่งที่ต้องพูดเท่านั้นแหละไม่ต้องขอบคุณหรอก กลับหอแล้วไปพักผ่อนเถอะ”


นักศึกษาสาวปีสามพยักหน้าสุดแรงก่อนจากไป เธอเคยสงสัยว่าอาจารย์คงจำเธอไม่ได้จริงๆ แต่ข้อสงสัยทั้งหลายล้วนหายไปในพริบตา คนที่จำได้.. คนที่จำตัวเลขสถิติในหนังสือพิมพ์ตอนเช้าได้.. คนที่อะไรผ่านตาแล้วไม่ลืม.. คนอย่างนี้จะจำผิดได้ยังไง! อาจารย์ทราบว่าเป็นเธอนั่นเองที่ถมน้ำลายใส่ แต่เขาก็ยังโกหกเพื่อที่จะปกป้องเธอ นี่มัน......


บนรถบัส หลังจากสถานการณ์ทุกอย่างจบลง มองผ่านกระจกข้างรถไป จะเห็นผู้นำของมหาวิทยาลัยเป่ยต้ากำลังคุยกับคณะตัวแทนจากญี่ปุ่นอยู่ ทั้งสองฝ่ายต่างยิ้มแย้มแจ่มใส ไม่มีกลิ่นควันปืนให้เคร่งเครียดเลยสักนิด ทุกอย่างล้วนถูกจัดการแล้ว ผู้นำโบกมือให้ผู้คนข้างหน้าหลบทาง รถบัสเดินเครื่องอีกครั้ง โดยผู้นำกับอาจารย์เป่ยต้าบางคนที่ไปคุยเจรจานั้นไม่ได้ลงจากรถด้วย


ป๋ายอี้ได้แต่มองกลุ่มนักศึกษากระจัดการะจายหายไป ไม่มีสักคนเดียวที่ถูกลงโทษ เขารู้สึกโมโหขึ้นมาหน่อยๆ อดตวัดสายตาขุ่นไปทางจางเย่ไม่ได้ เขารู้ว่าจางเย่ตั้งใจสร้างปัญหาให้!


เพราะพิธีต้อนรับใกล้จะเริ่ม คณาจารย์จึงต้องรีบเดินทางไปหอประชุมให้ทัน


ศาสตราจารย์เจิงเดินเข้ามา “จางน้อย ไปกันเถอะ”


จางเย่ยิ้ม “ไปกันครับ”


“เธอกำลังช่วยพวกเด็กๆ สินะ?” ศาสตราจารย์เจิงถามเสียงเบา


จางเย่ตอบอย่างไม่รู้สึกรู้สา “ไม่นะครับ ทำไมผมต้องช่วยพวกเขาด้วย? ก็พวกเขาไม่ได้ทำอะไรผิดนี่”


ศาสตราจารยฺเจิงไม่ได้พูดอะไรต่อ และไม่ได้ซักไซร้ถามอะไรเพิ่ม


ซูน่าเดินมาจากข้างหลัง แอบยกนิ้วให้จางเย่เห็น “ดีมาก! ความจำคุณนี่โครตเทพ!”


“เหอๆ ก็งั้นๆ เองครับ” จางเย่รู้ว่านี่ไม่ใช่ผลจากความจำเขาหรอก แต่เป็นผลมาจากแคปซูลความจำที่เขาซื้อมาจากร้านค้าในแหวนหลังถูกป๋ายอี้ท้าทายต่างหาก มันมีผลห้านาที ซึ่งจางเย่จะยกเลิกตอนไหนก็ได้ คงไม่ค่อยมีประโยชน์นักถ้าเขาจะใช้ทั้งห้านาทีไปกับความจำเล็กๆ น้อยอย่างเนื้อหารายงานในหน้าหนังสือพิมพ์ ใช้แค่ไม่กี่วิก็หาเจอแล้ว เรื่องเล็กๆ เอง




……




นอกเขตมหาวิทยาลัย


ข่าวลือของจางเย่เริ่มแพร่สะพัดไปทั่ว


“โครตโหดเลย ความจำของอาจารย์จางนี่บ้าไปแล้ว!”


“นั่นเป็นเรื่องรอง ว่าแต่พวกเราเข้าใจเหมือนกันรึเปล่า? อาจารย์จางกำลังปกป้องพวกเราอยู่!”


“รู้ดีเลยล่ะ ตอนที่รุ่นพี่ถุยน้ำลายใส่รถบัส ฉันก็ยืนอยู่ข้างๆ เธอ ดังนั้นเป็นเธอแน่นอน แล้วนักศึกษาปีหนึ่งที่ถูกอาจารย์ป๋ายชี้ว่าเป็นตัวต้นเรื่อง เขาก็เป็นคนที่ทำลูกบาสหลุดมือเหมือนกัน แต่อาจารย์จางก็ยังยืนกรานว่าไม่ใช่พวกเขา พูดตรงๆ เลยนะ นี่เป็นครั้งแรกที่ฉันเห็นอาจารย์อย่างนี้!”


“ใช่ ตอนที่อาจารย์จางบอกว่าไม่ใช่พวกเขานะ ฉันได้กลิ่นไม่ชอบมาพากลฉึ่ง แม่*เอ๊ยยย อาจารย์จางคุณแม่*โคตรมีคุณธรรมน่ายกย่องขั้นสุด!”


“นี่แหละคืออาจารย์ที่ยอดเยี่ยม!”


“เรื่องนี้ทำเอาเดือดร้อนจริงๆ ดีที่อาจารย์จางอยู่ข้างพวกเรา!”


“เหมือนที่คำโบราณกล่าวไว้ว่า ยามตกทุกข์จึงพบความจริงใจ ตอนนี้ฉันเข้าใจแล้วล่ะว่าใครดีกับเราอย่างแท้จริง และคนที่เป็นมิตร ฉันก็เห็นแล้วเช่นกัน!”


“ชู่! เวลาพูดเรื่องนี้เสียงเบาหน่อยสิยะ อาจารย์จางมีคุณธรรมขนาดนี้ พวกเราจะทรยศเขาไม่ได้นะ หน้าต่างมีหูประตูมีช่องย่ะ! จำไว้!”


“ใช่ๆๆ บอกทุกคนด้วย เราต้องต้องเก็บเรื่องนี้เป็นความลับ!”


“วางใจได้!”


“ต้องให้นายบอกด้วยเหรอ?”


“แน่นอนอยู่แล้ว! ต่อให้มีมีดจ่อคอก็ไม่พูด!”


“หลังจากนี้ฉันจะรำลึกถึงอาจารย์จางไว้! เขาช่างเป็นคนที่ยอดเยี่ยมจริงๆ!”








*-*-*-*-*-*-*-*-*-*-*-*-*-*-*-*






[Go To Next Chapter]( ./57.md)